<strong>CELEIA</strong> v. <em>Celje</em>
<strong>CELENTANO</strong><strong>, </strong><strong>Bernardino</strong><strong>,</strong> talijanski slikar (Napulj, 25. II. 1835 – Rim, 28. VII. 1863). Studira na Akademiji u Napulju kod G. Mancinellia. Radi hist. kompozicije, u kojima dolazi do izražaja njegova nadarenost i originalno shvaćanje. Nastojao je reformirati tal. monumentalno slikarstvo. Glavna su mu djela <em>Benvenuto Cellini u Anđeoskoj tvrđavi</em> i <em>Il</em> <em>Consiglio</em> <em>dei</em> <em>Dieci</em><em>.</em>
<strong>CELESTI</strong><strong>, 1. </strong><strong>Andrea</strong><strong>,</strong> talijanski slikar (Venecija, 1637 – Toscolano kraj Brescie, 1712). Učenik manirista Mattea Ponzonea; radio oltarske slike, mitološke teme i portrete. Ide među glavne predstavnike mletačkoga baroknog slikarstva. U Duždevoj palači nalaze se njegove kompozicije s prikazima obožavanja i razaranja zlatnog teleta, a oltarske slike u crkvama S. Zaccaria i Chiesa dell&rsquo; Ospedaletto, te u Trevisu, Bresci-i, Veroni, Vicenzi i Rovigu. U koru franjevačke crkve u Piranu nalazi se njegova uljena slika na platnu<em> Gospa Loretska.</em><strong><br /> </strong>LIT.: Inventario degli oggeti d&rsquo; Arte d&rsquo; Italia. V. Provincia di Pola, Roma 1935, str. 146.<tab> B. F.<br /> <strong>2. </strong><strong>Stefano</strong><strong>,</strong> talijanski slikar, djelovao u prvoj pol. XVII <em>st</em><em>. </em>U Istri se nalaze ovi njegovi radovi:<em> Sv. Marko</em> (1638) na drugom lijevom oltaru u katedrali u Kopru;<em> Bogorodica sa svecima </em>(1639) u općinskoj zgradi u Motovunu; portret o. Paskvala iz Rovinja (1640) u samostanu sv. Ane u Kopru. Možda je njegov rad i portret fra Marka de Bellis (1630), koji se nalazi u refektoriju kapucinskog samostana u Kopru.<tab> B. F.<strong><br /> </strong>LIT.: Inventario degli oggetti d&rsquo; arte d&rsquo; Italia. V. Provincia di Pola, Roma 1935, str. 32, 42, 61 i 117–118.
<strong>CELESTIN</strong><strong>, </strong><strong>Vjekoslav</strong><strong>, </strong>numizmatičar i arheolog (Ivanec pod Gorom, 13. VI. 1862 – Osijek, 22. IV. 1936). Prof. lat. i grč. jezika na gimnaziji u Osijeku. God. 1893 izabran za čuvara Muzeja grada Osijeka, a 1911 imenovan konzervatorom. Bavio se prethistorijom i rimskom arheologijom i numizmatikom. Njegovo glavno djelo <em>Katalog numizmatičke zbirke Muzeja grada Osijeka</em> ostalo je nedovršeno. Za Muzej grada Osijeka (danas Muzej Slavonije) skupio je velik arheološki i numizmatički materijal.<br /> BIBL.:<em> Neolitska naseobina kod Osijeka,</em> VjHAD, 1896–97;<em> Slavonski banovci,</em> Vjesnik Županije virovitičke, Osijek 1898;<em> Rimski medailloni </em>GZMBiH, 1900;<em> Epigrafski prilozi iz Murse,</em> VjHAD, 1902;<em> Grčki i rimski kolonijalni novci nađeni u Osijeku,</em> ibid., 1903–04.<tab>L. D.
<strong>CELIJ</strong> v.<em> Rim</em>
<strong>CELL&Eacute;RIER, Jacques,</strong> francuski graditelj (Dijon, 11. XI. 1742–27. III. 1814). Učenik J.-F. Blondela i A. Leroya. Radi u Parizu i Dijonu. Njegova djela imaju klasicistička obilježja.<strong><br /> </strong>DJELA: Kazališta <em>Ambigu</em> <em>comique</em> (1770) i <em>Les</em> <em>Vari</em><em>&eacute;</em><em>t</em><em>&eacute;</em><em>s</em> (1807) te <em>H</em><em>&ocirc;</em><em>tel</em> <em>des</em> <em>Orvilliers</em> u Parizu; kazalište u Dijonu; privatne kuće. Restaurirao opatijsku crkvu Saint-Denis.
<strong>CELLINI, Benvenuto,</strong> talijanski zlatar, kipar i pisac (Firenca, 3. IX. 1500–14. II. 1574). Kao mnogi firentinski kipari započeo je izobrazbu u zlatarskom umijeću, u kojemu mu je prvi učitelj bio Michelangelo Bandinelli. Nemiran duh nije mu dopuštao da se ustali na jednome mjestu; obišao je sve veće tal. gradove, a ponajviše radio u Firenci i Rimu. Dvaput je boravio u Francuskoj: 1537 u Fontainebleau-u i 1540–45 u službi Franje I u Parizu. Po povratku u Firencu stupa u službu Cosima I Medicia. Glavna mu je struka bila zlatarstvo; vještinom obradbe i harmoničnim spajanjem likova i ukrasa stekao je slavu prvog zlatara svoga vremena. Radio je predmete za crkvene potrebe (kandelabri, kaleži, relikvijariji, korice za misale), no većina od njih je izgubljena. Glavno je sačuvano njegovo djelo, <em>La</em> <em>saliera,</em> zlatna soljenka izrađena za Fran&ccedil;oisa I (Beč, Kunsthistorisches Mus.), koja je ukrašena golim likovima Neptuna i božice Zemlje, te reljefima s ljudskim i životinjskim figurama, maskama i alegorijama. Rezao je matrice za kovanje novca i izradio spomen-medalje Klementa VII, Pietra Bemba i Binda Altovitia. Njegova nastojanja, da se izrazi u većim formatima, nisu dala jednake rezultate; u slobodnoj plastici primjenjuje mnoštvo dekorativnih detalja, koji su karakteristični za njegove sitne zlatarske radove. To je vidljivo na postamentu njegova brončanog<em> Perzej a s glavom Meduze</em> (Firenca, Loggia dei Lanzi). U bronci je izradio reljef s golom nimfom, okruženom divljači i psima, koji je bio namijenjen za lunetu povrh t. zv. zlatnih vrata fontainebleauškog dvora (Pariz, Louvre), te portretna poprsja Cosima I i B. Altovitia. Od njegovih radova u mramoru poznati su<em> Narcis</em> i<em> Apolon</em> i<em> Hijacint</em> (oba u Bargellu u Firenci), te<em> Propelo</em> (Escorial). U stilskom pogledu njegova su djela obilježena renesansnim tradicijama, uz koje se pojavljuje nemir manirizma i nagovještavanje ranog baroka. Svoj buran i pustolovan život, ispunjen sukobima s takmacima, s opisima krađa, ubojstava, tamnovanja i bježanja iz grada u grad, prikazao je u autobiografiji<em> Vita di Benvenuto Cellini scritta da lui medesimo</em> (nepotpuno izdanje 1728, kritičko izdanje O. Baccia, Firenze 1900); ova je autobiografija izvanredno značajna dokumentacija za kulturnu historiju renesanse. Napisao je i stručno djelo <em>Due trattati dell&rsquo;oreficeria e della scultura</em> (Firenze 1568).<br /> LIT.:<em> E. Plon,</em> Benvenuto Cellini, Paris 1884. – <em>E. Molinier,</em> Benvenuto Cellini, Paris 1894. – <em>I. B. Supino</em><em>,</em> L&rsquo;arte di Benvenuto Cellini, Firenze 1901. – <em>V. Torelli,</em> Della vita e delle opere di Benvenuto Cellini, Firenze 1903. – <em>C. Gailly de Taurines,</em> Benvenuto Cellini &agrave; Paris, Paris 1908. – <em>H. Focillon,</em> Benvenuto Cellini, biographie critique, Paris 19 io. – <em>Th. Harlor,</em> Benvenuto Cellini, Paris 1924.<tab> S. Bić.
<strong>CELOVEC</strong> (njem.<strong> Klagenfurt</strong>), glav. grad Koruške, u Celovečkoj kotlini, Austrija. Nekoć utvrda koruških vojvoda Sponheim (vjerojatno nastala između 1161–81). Oko utvrde razvilo se naselje, koje se nalazilo nešto sjevernije od današnjega grada. Na sadašnje mjesto preselio se C. između 1246–52, a gradska prava dobio je između 1268 i 1287. Trg. središte, a od 1518 i glav. grad Koruške umjesto Šentvida. Do tog je doba cijela Celovečka kotlina bila slovenska, a do sredine XIX<em> st.</em> bila je polovica stanovništva još uvijek slovenska. Na prijelazu u XX<em> st. </em>Slovenci postaju u Celovcu manjina. C. je 1514 sasvim izgorio; 1518 dobio je nove gradske povlastice od cara Maksimilijana, koji je stare ukinuo. Građani su se protivili toj odluci, pa su feudalci iduće godine silom zauzeli grad. Prema nacrtima tal. građevinskih majstora feudalci su do kraja XVI<em> st.</em> utvrdili i izgradili C. Postepeno je izgled grada dobio barokna obilježja. Za napoleonskih ratova stradao je u tri navrata; za posljednjeg napada (1809) razrušene su gradske zidine, podignute 1514. Vrednije su građevine zgrada pokrajinskog sabora (XIV<em> st.)</em> s muzejom, i katedrala (1582–93).<tab>&nbsp; Bi. R.
<strong>CELJE,</strong> grad u Sloveniji na rijeci Savinji. Između Savinje i ušća Voglajne bilo je najprije keltsko naselje, što dokazuje i ime<em> Celeia</em> (keltski cel, kel<em> skrovište, stan</em>). Nakon &larr;15 nalazi se juž. od Savinje antički grad u sklopu provincije<em> Noricum, </em>koji kao rimski municipij za cara Klaudija dobiva ime<em> Claudia Celeia.</em> Arheol. materijal govori, d je C. bil tipično rimsko mjesto s trgovima, spomenicima, javnim zgradama, hramovima i vilama, s uređenom kanalizacijom; iskopani su i temelji starokršćanske bazilike. Za Seobe naroda mjesto je razrušeno i djelomice zasuto riječnim pijeskom.<br /> C. i celjsku oblast drži markgrof G&uuml;nther; kasnije prelazi u ruke koruških Vovbržana, zatim Žovnečana (1322 spominje se C. kao trgovište), koji 1341 postaju grofovi celjski. U njihovo vrijeme dostiže srednjovj. C. najveći razvoj. Izgrađeno je na rimskoj osnovi; od XV<em> st.</em> do 1755 opasan je bedemom te ima kvadratičan oblik. Od bedema sačuvan je na više mjesta zid s puškarnicama i okruglim kulama. Ulice teku općenito u pravom kutu na rijeku Savinju, a paralelne su s obje simetrale pravokutnika. Iz Srednjeg vijeka pa dalje sačuvano je nekoliko spomenika. – <em>Župna crkva sv. Danijela</em> trobrodna je ranogotička bazilika s ravnim stropom i dva zvonika pored fasade iz XIV<em> st.</em> Iz istog su doba ostaci fresaka u glavnome brodu. U XV<em> st.</em> crkva je pregrađena u gotičkom stilu, brodovi su nadsvođeni i dograđen je prezbiterij. Pored njega je na sjev. strani samostalno postavljena kapela s gotičkom, klesarski bogato dekoriranom unutrašnjošću (baldahini, konzole sedilije, tekstovi i ilustracije Fiziologa, <em>Piet</em><em>&agrave;</em>); to je najbogatiji gotički int&eacute;rieur u Sloveniji. Na vanjskom zidu crkve i u unutrašnjosti nalazi se niz kamenih nadgrobnih spomenika od XV do XIX<em> st.</em><br /> <em>Marijina crkva</em> je kasnobarokna zgrada sa pseudoromaničkom vanjštinom. Od srednjovj. crkve, koja je na tome mjestu prije postojala, sačuvan je gotički ulaz u sakristiju iz XIV<em> st.</em> sa figuralno ukrašenim zabatom (pored Marijina prijestolja kleče dva viteza, vjerojatno iz Celja). Na plitkoj apsidi kasnobaroknog prezbiterija naslikane su freske Marijina uzašašća, rad M. Schifera, slikara iz Graza (1813). Rezbarene barokne klupe potječu iz 1695. –<em> Crkva sv. Duha</em> je kasnogotička, zatim barokizirana trobrodna dvorana s baroknom opremom. –<em> Maksimilijanova crkva,</em> iz vremena oko 1500, kasnije je pregrađena. –<em> Kalvarija </em>na istoku od grada sastoji se od pet zidanih baroknih kapelica s kamenom plastikom (grupa<em> Golgota</em> na vrhu iz prve pol. XVIII <em>st.). – Stara grofovija</em> je dvokatna renesansna palača iz 1580. Ima hodnike s arkadama, a u prvom katu reprezentativnu dvoranu sa čuvenom freskom na drvenom stropu iz poč. XVII<em> st.</em> Strop se sastoji od jedanaest polja oslikanih uljem i temperom na platnu. U sredini je iluzionistički perspektivni pogled na arhitekturu sa stupovima i figurama ljudi, naslonjenih na balustradu, kao štafažom. Na stranama stropa prikazana su četiri godišnja doba (način Bassana) i dva prizora antičkih bitaka, koje prikazuju smrt Kamila u bitki Latina i Trojanaca (po grafičkim predlošcima A. Tempeste), a u uglovima četiri giganta. (Faeton, Tantal, Ikar, Iksion) u padu (rađeno po slikama Cornelisa Cornelisza, koje je 1588 izdao u bakrorezu H. Goltzius). Nepoznati je autor slikar iz sjev. Italije. Jako oštećene slike restaurirao je M. Sternen 1927. <em>– Kapucinski samostan</em> iz 1609–15 tip je barokne građevine prosjačkog reda. Na Jožefovu brijegu stajala je<em> crkva sv. Josipa </em>u spomen na kugu 1680. Na Miklavževu brijegu na desnoj obali Savinje stoji<em> Miklavževa crkva</em>, gotička, barokizirana zgrada s baroknim inventarom. – U gradu se nalazi više jednokatnica, zidanih na temeljima iz Srednjeg vijeka, djelomice s arkadama iz XVII–XIX<em> st.</em> Osnova grada također je iz Srednjeg vijeka.<tab>M. Zr.<br /> LIT.:<em> A. Gubo,</em> Geschichte der Stadt Cilli, Graz 1909. – <em>J. Orožen,</em> Zgodovina Celja, I–III, Celje 1927–30. – <em>F. Šteti,</em> Celjski strop, Celje 1929. –<em> M. Marolt,</em> Dekanija Celje, I, Maribor 1931.
<strong>CELJSKI GRAD (Gornje Celje, Stari grad),</strong> leži na strmome brijegu jugoist. od Celja. Prvi celjski grad, nesumnjivo u obliku kule, nastao je u prvoj pol. XII<em> st.</em> Taj se grad nije sačuvao. Sadašnji grad, čija historija počinje s Fridrikom I Celjskim, nastao je uglavnom u drugoj pol. XIV<em> st.<sub>y </sub></em>s dogradnjama u XV<em> st.</em> Nakon izumrća Celjana (1456) počeo je propadati. U XVI<em> st.</em> ga popravljaju, a oko sredine XVIII<em> st. </em>konačno je napušten i kroz sto godina služi kao kamenolom. Nakon 1846 počinje razdoblje njegova konzerviranja (1855–90, 1906 –08, 1932 i naročito 1951). Grad je danas ruševina; s bedemom zaprema uzvisinu brda u dužini od 229 m i širini od 60 m. Grad se sastoji od podgrađa, koje dubok unutrašnji jarak dijeli od jezgre pravoga grada. Prilagođujući se terenu, cijeli gradski kompleks građen je kao bedem i utvrđen sa deset kula. Podgrađe obuhvaća dva međubedema i više poprečnih zidova, koji su služili za obranu. Njegov je centralni element jaka, t. zv.<em> Fridrikova kula,</em> građena na najistaknutijem položaju. To je masivna kvadratna građevina duga oko 12<em> m</em><em>,</em> a visoka 23<em> m</em><em>;</em> zidana je oko 1400 i ubraja se među najveće i najljepše u ist. alpskim zemljama. Gradskoj jezgri dolazilo se strmom uzvisinom po pokretnome mostu iznad unutrašnjeg jarka; ona se sastoji uglavnom od četvorostrane duguljaste kule za stanovanje, unutrašnjega dvorišta s hodnicima i bunarom i od palasa na krajnjem dijelu uzvisine. U trećem katu kule za stanovanje nalaze se ostaci prostora sa svodom na rebra, vjerojatno kapele, te nekoliko gotičkih prozora. C. g. kao ruševina ide u red najvažnijih starih slov. građevnih spomenika.<br /> LIT.:<em> J. Curk,</em> Grad Gornje Celje, Celjski zbornik, 1957.<tab> M. Zr.
<strong>CEMENT,</strong> fini prah, koji pomiješan s vodom nakon nekog vremena stvrdnjava u čvrstu masu, bilo na uzduhu bilo u vodi (hidrauličko vezivo). Prijelaz iz plastičnog u tvrdo stanje je fizi kalnokemijski proces, a naziva se vezanjem cementa. Po završenom vezanju, koje traje 2–10 sati, masa postaje sve čvršćom i tvrđom, spočetka brže, kasnije sporije. Konačnu čvrstoću c. dobiva tek nakon nekoliko mjeseci.<br /> Danas se proizvode mnoge vrste cementa; nazivaju se uglavnom prema sirovini, od koje se dobivaju; najviše se upotrebljavaju: Portlandc. (prema Portlandu, pokrajini u Engleskoj), koji sadržava oko kalcijevih a <sup>1</sup>/<sub>3</sub> silikatnih, aluminijevih 1 željeznih spojeva, a osnovna je sirovina lapor; c. s dodatkom troske iz visokih peći, t. j. Portlandc., kojemu je dodana određena količina sitno mljevene troske; aluminatni (boksitni, Lafarge) c., koji se dobiva stapanjem vapnenca i boksita; tras ili pucolanski c., t. j. Portlandc., kojemu je dodana pucolanska ili santorinska zemlja ili kakva druga zemlja sličnih hidrauličkih svojstava. Sirovina se usitnjava i melje te suhim ili mokrim putem doprema nakon dodavanja korektiva do vertikalnih ili rotacionih peći, gdje se žari do temperature stapanja (1450&deg;C), kasnije se hladi i melje u fini prah. Upotreba cementa naročito je važna u građevinarstvu (v.<em> Beton).</em>&lt;tab&gt;Z<em>.</em> Kć.
<strong>CENACULUM</strong> (lat. coenaculum<em> blagovaonica</em>), prostorija, koja se u starorimskoj kući redovno nalazila na prvome spratu, pa se po njoj nazivao čitav sprat. U kršćanskoj tradiciji, dvorana, u kojoj je Krist održao posljednju večeru; nalazila se u Jeruzalemu u gradskoj četvrti Sion.
<strong>CENNINI, Cennino di Drea,</strong> talijanski slikar (Colle di Valdelsa, oko 1370–?). Po svom učitelju Agnolu Gaddiu sljedbenik Giottova načina. Radio freske u Firenci i Padovi, koje nisu sačuvane. Vjerojatno izveo dekorativne radove u kapeli crkve S. Lucchese u Poggibonsiu. Za historiju umjetnosti od velikog je značenja njegov<em> Trattato della pittura,</em> u kojemu je prikazao slikarske nazore, tehniku i način rada Giottovih učenika u XIV<em> st.</em> Djelo su izdali G. i C. Milanesi pod naslovom<em> Il libro dell&rsquo; arte di Cennino Cennini</em> (1859).
<strong>CENTRALNA GRAĐEVINA,</strong> arhitektonski objekt, kod kojega središnji prostor (a s time u vezi i dijelovi arhitektonskoga korpusa, koji ga definiraju) nadmašuje svojim dimenzijama ostale prostorne jedinice, koje su oko njega koncentrično situirane. Kod toga je središnji prostor izgrađen nad centričnom tlocrtnom osnovom, t. j. nad krugom, kvadratom, pravilnim poligonom i t. d. U užem smislu, c. g. sastoji se isključivo od jednog (središnjeg) prostora, koji je arhitektonskom konstrukcijom u vanjštini jasno deklariran i u pravilu prekriven konstrukcijom kupole.<br /> Pojava centralnog tipa građevina datira od vremena prethistorije. U neolitiku razvija se na području Mediterana izgradnja nastamba kružnoga tlocrtnog tipa. Podižu se kao lagane šatoraste konstrukcije od šiblja, prekrivene kožom, odnosno premazane lijepom, ili kao masivni objekti od kamena, kod kojih se kružni redovi kamena prema vrhu suzuju i time tvore konstrukciju zašiljene kupole. U staroegejskoj arhitekturi pojavljuje se razvijen tip mediteranske centralne građevine kod izgradnje grobnica, kod kojih je glavni prostor podignut nad kružnim tlocrtom (t. zv. Atrejeva grobnica u Mikeni). Grobnice kružnog vanjskog perimetra izgrađivali su i Etrurci. Kod Ilira se često pojavljuje c. g. kod izgradnje grobova (tumuli, cipusi), a u širem se smislu centralna tlocrtna koncepcija očituje i kod izgradnje mnogih gradina (kasteljera). U toku razvoja ant. arhitekture pojavljuje se tip centralne građevine kod Grka (Tolos u Delfima i Epidauru, Lizikratov spomenik i Toranj vjetrova u Ateni; amfiteatar – kao specifičan vid centralne građevine – u Epidauru, Delfima i Ateni) i kod Rimljana (Vestin hram u Tivoliu, Panteon u Rimu, Dioklecijanov mauzolej u Splitu).<br /> Posebno značenje dobivaju centralne građevine u doba razvoja starokršćanske arhitekture. Nasuprot bazilici, kod koje je unutarnji prostor orijentiran smjerom longitudinalne osi s fokusom u apsidi, kod centralnog prostora fokus se nalazi u središtu tlocrtnoga kruga, odnosno poligona; to je odgovaralo funkcionalnoj logici kod izgradnje baptisterija i memorijalnih objekata. Analogno tome pojavljuje se u to doba i cijeli niz centralnih građevina općeg sakralnog karaktera (Teodorikova grobnica i San Vitale u Ravenni, S. Stefano i Sta Constanza u Rimu). U bizant. arhitekturi razvija se centralni tip građevina nad kvadratičnim tlocrtom (Sv. Sergije i Bako u Carigradu), kao i nad tlocrtom t. zv. grč. križa (Sv. Apostoli u Carigradu). Pored toga dolazi u bizant. sakralnoj arhitekturi i do sinteze bazilikalnih i centralnih prostornih elemenata (Aja Sofija u Carigradu). Ranosrednjovj. razvoj arhitekture u srednjoj i zap. Evropi poznaje, iako rijetko, definiciju centralne građevine (Karlova dvorska kapela u Aachenu, Sv. Donat u Zadru, niz starohrv. sakralnih objekata). U islamskoj i kasnijoj bizant. sakralnoj arhitekturi prevladava izgradnja centralnih građevina. Pod utjecajem Bizanta isti tip građevina prevladava i u srednjovj. sakralnoj arhitekturi na području Rusije, Srbije i Makedonije.<br /> Nakon dominacije bazilike u razdoblju romanike i gotike, tip centralne građevine ponovo se afirmira u doba renesanse, kad se razvija humanistički osjećaj za čistim i jasnim prostorom (nasuprot mističnom interieuru gotičke bazilike), što se očituje u rasponu od kapele Pazzi u Firenci, pa sve do Bramanteove i Michelangelove zamisli crkve sv. Petra u Rimu. U doba baroka arhitektonska rješenja centralnoga tipa rjeđe se realiziraju, što je slučaj i u arhitekturi XIX<em> st.</em> U razvoju suvremene arhitekture izgrađuju se centralne građevine isključivo u slučaju, kad to zahtijeva funkcija objekta (izložbeni paviljoni, sportski objekti i t. d.).&lt;tab&gt;A. Moh.
<strong>CENTURIJA</strong> (lat. centum<em> stotina</em>), rimski vojnički odred od stotinu ljudi, kojemu je na čelu centurion<em> (centurio).</em> U doba Julija Cezara šezdeseti dio rimske legije, koja je imala 10 kohorta i 30 manipula. C. se nalazi kao vojničko-politička ustanova već u ustavu kralja Servija Tulija (&larr;VI<em> st.</em>), koji je građane Rima podijelio prema imovini u 6 razreda, a razrede u 193 centurije. Kasnije postaje c. izrazito vojnički pojam.
<strong>CERACCHI, Giuseppe,</strong> talijanski kipar (Rim, 4. VII. 1751 – Pariz, 30. I. 1802). Uči u Rimu kod T. Righia; veći dio života provodi izvan domovine radeći pretežno portretne kipove i poprsja. Od 1775 djeluje u Londonu (bista slikara J. Reynoldsa), zatim u Beču (biste maršala Laudona i Lacya) i Rimu (J. J. Winckelmann, P. Metastasio). U doba franc. revolucije postaje radikalni republikanac; prelazi u Ameriku i portretira G. Washingtona i B. Franklina. U Parizu je 1801 upleten u pokušaj atentata na Napoleona, osuđen na smrt i giljotiniran. Suprotno formalističkom klasicizmu svog suvremenika A. Canove, C. izrazuje tendencije realističke modelacije i psihološkog produbljivanja.
<strong>CERCLE ET CARR&Eacute;</strong> (franc.; <em>krug i četvorokut</em>). Slikari Michel Seuphor i Torr&egrave;s-Garcia osnovali su 1930 u Parizu grupu umjetnika apstraktnog izraza <em>Cercle</em> <em>et</em> <em>Carr</em><em>&eacute;</em> i izdali časopis istog naziva. Grupa je brojila preko 800 članova. U C. <em>et</em> <em>C.</em> okupljena je većina apstraktnih umjetnika, a i neki slikari figuralnog izraza. U aprilu 1930 otvorena je i prva internacionalna izložba apstraktne umjetnosti pod nazivom: <em>Cercle</em> <em>et</em> <em>Carr</em><em>&eacute;</em> sa 130 djela od 46 izlagača. Po sudu pariške kritike ta je izložba bila samo &raquo;obnavljanje jednog slikarstva za koje se vjerovalo da je već odavna mrtvo i da zapravo nije donijela ništa novo&laquo;. Centralne ličnosti izložbe bile su: P. Mondrian, V. Kandinski, J. Arp, K. Schwitters, G. Vantongerloo, Sophie Taeuber, A. Pevsner, Van Rees, F. Vordemberge-Gil- dewart, Torr&egrave;s-Garcia, A. Ozenfant, F. L&eacute;ger, Charchoune, W. Baumeister, Le Corbusier, M. Cahn, E. Prampolini i L. Russolo. Pojavljuju se i neka nova imena: K. Buchheister, Daura, Foltyn, J. Gorin, H. Welti, Eric Olson, H. Stazewski i H. N. Werkman. Iduće godine osnivaju G. Vantongerloo i M. Herbin – poslije raspada <em>Cercle</em> <em>et</em> <em>Carr</em><em>&eacute;</em> – novu grupu <em>Abstractim</em><em>-</em><em>Cr</em><em>&eacute;</em><em>a</em><em>tion.</em>&lt;tab&gt;B. Šu.
<strong>CERER</strong><strong>&Agrave;</strong> v. <em>Demetra</em>
<strong>CEREZO</strong><strong>, </strong><strong>Mateo</strong><strong>,</strong> španjolski slikar (Burgos, 1635 – Madrid, 1685). Jedan od predstavnika španj. baroknog slikarstva u XVII<em> st. </em>Radi isključivo sakralne kompozicije u teatralno-patetičnoj maniri; pojedine motive ponavlja, no njegov bogat koloristički tretman, u kojemu su očigledni utjecaji Venecijanaca (Tizian), ima izrazite slikarske kvalitete. Glavni se njegovi radovi nalaze u Madridu, Palenci-i i Burgosu.
<strong>C</strong><strong>&Eacute;</strong><strong>RIA</strong><strong>, </strong><strong>Edmond</strong><strong>,</strong> francuski slikar (&Eacute;vian, 26. I. 1884– Studirao u Ženevi i na <em>Acad</em><em>&eacute;</em><em>mie</em> <em>Julian</em> u Parizu. Prvi put izlaže 1907, a 1938 dobiva <em>Prix</em> <em>Carnegie</em><em>.</em> U ranijim djelima (do 1919) pod utjecajem A. Deraina, u kasnijim pod utjecajem P. C&eacute;zannea. Slika figure, aktove, mrtve prirode, pejzaže (s obale Seine, iz Provanse), marine (<em>Plaža; Luka Honfleur</em> i dr.), kartone za tapiserije<em> (Lov).</em> Pripada grupi neorealista, koje karakterizira umjerenost palete; bliz je izrazu njem, slikara, pripadnika pravca <em>Neue Sachlichkeit.</em>
<strong>CERJE,</strong> selo ist. od Zagreba, s jednobrodnom baroknom župnom crkvom sv. Ivana Evanđelista, koju je dao podići 1759 –77 Nikola Žugčić. Na glavnom je oltaru (dar biskupa Tauszya) slika Ivana Evanđelista iz 1847 od Ivana Beyera. Oltar je marmorizirao Franjo Marš. U XIX <em>st</em><em>.</em> na održavanju crkvenog inventara radio niz zagrebačkih majstora. Župni dvor, s klasicističkim pećima, potječe iz 1779.<br /> LIT.:<em> A. Horvat,</em> O zagrebačkim majstorima M. Šlehti i F. Maršu, Čovjek i prostor, 1957, 58, str. 6. –<em> Ista,</em> O zagrebačkim majstorima iz prve polovine 19. stoljeća, Iz starog i novog Zagreba, Zagreb 1957, str. 198.&lt;tab&gt;A. Ht.
<strong>CERJE TUŽNO,</strong> selo jugozap. od Varaždina, Hrvatska; u baroknoj kapeli sv. Antuna, kojoj je strop ukrašen štukom i slikama, nalazi se veoma lijep, štukaturom bogato ornamentiran oltar iz prve pol. XVIII<em> st.,</em> u kojemu se ističu stilizirani vegetabilni ukrasi na zidnoj plohi.<br /> LIT.:<em> Gj. Szabo,</em> Kroz Hrvatsko Zagorje, Zagreb 1939, str. 127–128. – <em>A. Schneider,</em> Popisivanje i fotografijsko snimanje umjetničkih spomenika godine 1940, Ljetopis JA, 1941, 53, str. 178.&lt;tab&gt;A. Ht.
<strong>CERKNICA,</strong> trgovište u Sloveniji, 6<em> km</em> od željezničke stanice Rakek, na rubu periodičnog Cerkniškog jezera. Od 1040 posjed oglejskih (akvilejskih) patrijarha. Prije tur. napada okoliš je crkve pretvoren u utvrdu sa 5 kula. Uzidana ploča na crkvi spominje tur. napad 1472, kad je i crkva izgorjela. Potkraj XV <em>st. </em>nanovo je sazidana sadašnja kasnogotička trobrodna crkva, srodna crkvama ovog tipa u Kranju, Škofjoj Loki i dr. Unutrašnjost je stupovima razdijeljena u tri jednako visoka broda s rebrastim zvjezdastim svodom. Bogat je klesarski ukras zaglavnih kamenova i konzola.<br /> LIT.: <em>Fr. Orožen,</em> Vojvodina Kranjska, Ljubljana 1901.&lt;tab&gt;M. Zr.
<strong>CERNICA,</strong> selo kod Gacka, u Hercegovini. Na putu za Stepen ima više gromila i na njima stećaka različnih oblika i ukrasa, od kojih se ističu prizori plesa i turnira. U samoj Cernici ima ploča, na kojoj je prikazan čovjek s mačem i pas ispod njega. Na lokalitetu Crkvina postoje ostaci starih grobnica, a tu je, navodno, bila i crkva koju je vojvoda Sandalj (umro 1435) podigao ženi Jeleni. Tu ima i 46 stećaka. Na njima su ukrasi i natpisi koje je teško rekonstruirati.&lt;tab&gt;Š. Bić.<br /> LIT.:<em> P. Slijepčević,</em> Staro groblje po Gacku, GZMBiH, 1928, str. 57–69.
<strong>CERNIK,</strong> selo na Slavča brdu, sjev. od Nove Gradiške, utisnuto među obronke Psunja. Nastavano od prethistorije (neolitika). U Srednjem vijeku tu su štitile put iz Posavine u unutrašnjost Slavonije utvrde <em>Drinovac, Lehovac</em> i <em>Četnik</em> (grad Dežefijevaca). U doba Turaka (1543–1687) sijelo sandžaka. Kaštel četvorokutnog tlocrta, sa četiri cilindrične kule na uglovima, s unutarnjim dvorištem, pregrađen je u dvor u XVIII <em>st.</em> (nad baroknim portalom grb obitelji Marković). Od 1917 dvor se nalazio u posjedu A. Kulmera. Pred dvorom je turska česma. – Barokni franjevački samostan, tlocrtno zatvorena četvorina s trijemovima (zagrađenim), podignut je oko 1730. U juž. krilu je barokni portal. Na refektoriju su intarzirana vrata s godinom 1734, a u refektoriju intarzirani stolovi iz istog vremena i niz slika iz XVIII <em>st.</em> U klaustru tur. nišan i nadgrobni spomenik nekog plemića iz 1403 (donesen iz Banićevca). Do samostana je barokna jednobrodna crkva sv. Petra s prostranom lađom. Njeno je visoko pročelje s portalom raščlanjeno pilastrima i nišama s baroknom plastikom. Na vrhu zabata je osebujna vjetrenica sa sv. Florijanom od kovana željeza. U unutrašnjosti se ističu barokni oltari (pokrajnji) s tordiranim stupovima.<br /> LIT.:<em> K. L.,</em> Grad Cernik kod Nove Gradiške, Prosvjeta, 1911. –<em> Gj. Szabo, </em>Sredovječni gradovi, Zagreb 1920. str. 122–123. –<em> A. Kulmer,</em> Grad Cernik, Nova Gradiška T932. –<em> A. Horvat,</em> Nova Gradiška – najmlađi hrvatski grad, Čovjek i prostor, 1955, 32, str. 2.&lt;tab&gt;A. Ht.
<strong>CEROPLASTEKA</strong> (grč. ϰ&eta;&rho;ό&sigmaf; keros <em>vosak</em> i &pi;&lambda;ά&sigma;&sigma;&omega; plasso <em>obrazovati</em>), modeliranje u vosku. U ovoj su tehnici u starom Egiptu izrađivane figure božanstava, u Grčkoj lutke, u Rimu maske predaka <em>(</em><em>effigies</em><em>),</em> u Srednjem vijeku svetačke figure (Španjolska), u renesansi i baroku mnogobrojna plastična djela. Danas se primjenjuje u kiparskoj umjetnosti (poprsja, medaljoni), i industriji (anatomski dijelovi, krojačke lutke). Muzeji voštanih figura nalaze se u Parizu (Grevin), Londonu (Mme Tussaud) i u New Yorku (Eden).
<strong>CEROVLJE,</strong> selo u srednjoj Istri, sjeveroist. od Pazina. Na brežuljku nalazi se kapela sv. Trojstva, gotička jednobrodna građevina s poligonalnim svetištem, trijemom i zvonikom na preslicu. Na juž. zidu uzidana je okrugla kamena ploča s glagolj. natpisom iz 1588, koji spominje produženje crkve. Svetište ima križni rebrasti svod, u prvom, a zvjezdasti u drugom traveju; kruškolika se rebra upiru o konzole. Na zidovima svetišta djelomično su otkriveni izblijedjeli ostaci (svetački likovi) zidnih slika iz XV <em>st.</em> Na rustičnom baroknom drvenom polihromiranom oltaru nalazi se kip Marije od milosrđa, s likovima ispod plašta.<br /> LIT.:<em> Lj. Karaman,</em> O srednjevjekovnoj umjetnosti Istre, Historijski zbornik, 1949, str. 115–130.&lt;tab&gt;I. Pć.
<strong>CERQUOZZI</strong><strong>, </strong><strong>Michelangelo</strong><strong>,</strong> talijanski slikar (Rim, 18. II. 1602 – 6. IV. 1660). Prvotno radi u baroknoj maniri slike s prizorima iz bitaka, po čemu dobiva naziv<em> delle Battaglie.</em> U drugoj fazi, pod utjecajem Flamanaca, slika na realistički način genre-motive iz pučkog života, ostvarene jedrim i sočnim koloritom; po ovim radovima bio je zvan<em> delle Bambocciate</em> (v.<em> Bambocciata</em>).
<strong>CERTISSA</strong> v.<em> Štrbinci</em>
<strong>CERTOSA</strong> (tal.; franc, <em>chartreuse,</em> španj.<em> cartuja,</em> njem. <em>Karthause,</em> engl. <em>charterhouse</em>), tal. naziv za kartuzijanski samostan, izveden od imena mjesta Chartreuse kod Grenoblea, gdje je 1084 sv. Bruno osnovao prvi samostan kartuzijanaca. Samostan se sastojao od crkve okružene drvenim kolibama, u kojima su živjeli redovnici<em> (</em><em>La</em> <em>grande </em><em>Chartreuse</em><em>);</em> kasnije su kolibe zamijenjene kamenim zgradama. C. ima obično dva klaustra prislonjena uz crkvu, u kojima su redovničke ćelije, svaka sa svojim vrtićem. – Najpoznatija je<em> Certosa di Pavia,</em> koju je 1396 osnovao G. G. Visconti; gradnja toga velikog kompleksa produžila se do XVI<em> st., </em>a neki dijelovi izvedeni su u XVII i XVIII<em> st.</em> Tijekom nekoliko stoljeća C. di Pavia je umjetnički centar Lombardije, gdje djeluje mnoštvo domaćih i stranih umjetnika (graditelji: Bernardo da Venezia, G. A. Amadeo, braća Mantegazza, C. Solari, G. Alessi; kipari: G. C. Romano, B. Briosco, H. Busti, A. Marini; slikari: A. Bergognone, B. Luini, P. Perugino, A. Solario, D. Crespi, G. B. Crespi, B. Carlone). Fasada Certose di Pavia rađena je u živoj i slikovitoj lombardijskoj tradiciji (najdekorativnija fasada u tal. arhitekturi); kod njezine gradnje sudjeluje G. A. Amadeo. – Poznata je i Cartuja u Granadi s bujnim baroknim ukrasom španjolskoga tipa u unutrašnjosti tamošnje samostanske crkve reda kartuzijanaca.&lt;tab&gt;B. Ho.
<strong>CERTOWICZ, Teofila,</strong> poljska kiparica (Brycko u Ukrajini, 1862 – Varšava, 1917). Studirala od 1881 u Krakovu, a zatim u akademiji<em> Julian</em> u Parizu. U Krakovu osnovala prvu umjetničku školu za žene, u kojoj je podučavala kiparstvo, a W. Tetmajer i J. Malczewski crtanje i slikanje. Radila portrete, religiozne likove<em> (Dobri pastir; Sv. Cecilija)</em> i nadgrobne spomenike (<em>Prior Kordecki</em> u pavlinskoj crkvi u Krakovu). Izlagala u domovini, u Parizu, Beču i Berlinu.
<strong>CERVETERI</strong> (lat.<em> Caere Vetus</em>), gradić nedaleko od Rima. Leži na mjestu etrurskog grada<em> Caere.</em> Osnovali su ga Feničani; Grci su ga nazvali<em> Agylla</em> (prema feničkom?). C. je jedan od vodećih gradova etrurske dodekapolije. Potpao pod Rim &larr;351. Iz etrurskog doba sačuvane su zidine (&larr;V do &larr;IV<em> st.</em>) s ostacima 6 vrata. Smatra se, da je u njemu bilo osam hramova. Unutar gradskih zidina i izvan njih pronađene su nekropole iz starijega željeznog doba (Villanova-kultura) i etrurskog vremena (&larr;VII do &larr;III<em> st.</em>). Među istraženim objektima ističu se grobnica<em> Regolini-Galassi</em> sa zlatnim prilozima, zatim<em> Tomba delle Iscrizioni, Tomba dei Sarcofaghi, Tomba dell&rsquo; Alcova, Tomba dei Rilievi </em>s dekoracijama u štuku, koje ukazuju na ukras unutrašnjosti etrurske kuće. U grobnicama (hipogejima) su na zidnim slikama katkad prikazani predmeti svakodnevne upotrebe i dijelovi arhitekture; time je omogućeno proučavanje života i graditeljstva Etruraca. Mnoge su grobnice prekrivene velikim tumulima. – Za Etruraca C. je centar keramičke proizvodnje, napose glinenih sarkofaga. Za Rimljana ta produkcija opada. – Iz rim. vremena potječu mnogi epigrafički spomenici, vile u okolici i carske statue. Renesansi pripada palača<em> Ruspoli</em> iz XVI<em> st.,</em> kubičnog oblika, s tornjevima na uglovima.
<strong>CESAR, 1. Andrej,</strong> kipar (Soteska kod Strmeca, 1824 – Zagreb, 1885). Kiparstvo i pozlatarstvo učio kod kipara Mastnjaka, kod Frankolova i u Grazu. Od 1853 boravi u Mozirju. Izradio niz oltara za crkve u gornjogradskoj dekaniji i izvršavao narudžbe za crkve po juž. Štajerskoj i Koruškoj.<br /> <strong>2. Ciril,</strong> kipar (Mozirje, 6. VII. 1923–). Završio 1950 Akademiju likovnih umjetnosti u Ljubljani. Istakao se izradbom spomenika. Samostalno izlagao 1953 u Celju i Ljubljani.<br /> DJELA: Spomenici palim borcima u Mozirju i Šentjurju, 1956; spomenik žrtvama iz NOB-e u Gornjem Gradu, 1956; spomenik A. Aškerca u Celju, 1956.<strong><br /> </strong>LIT.:<em> E. Cevc,</em> Razstava kiparja Cirila Cesarja, Slovenski poročevalec, 6. VI. 1953.<strong><br /> 3. Ivan,</strong> kipar (Mozirje, 1864–?), sin Andreja Cesara. Uči kod oca, zatim u Grazu kod J. Bschiela i ujedno polazi večernje tečajeve crtanja. U Keszthelyu počinje klesati u kamenu, a školu za umjetni obrt polazi u Beču. Izradio više oltara za crkve u gornjograjskoj dekaniji. Oslanja se na hist. stilove.&lt;tab&gt;M. Zr.<br /> <strong>4. Joseph,</strong> austrijski kipar i medaljer (Hernals, 1814 – Beč, 29. VI. 1876). Studirao u Beču i Rimu specijaliziravši se za medaljerstvo. Radio spomen-medalje s alegorijskim motivima, portretne plakete i medaljone. Pred bečkom gradskom vijećnicom nalazi se njegov spomenik arhitekta J. B. Fischera v. Erlacha, na trgovačkoj akademiji likovi Adama Smitha i Kolumba, a u politehnici u Brnu kipovi<em> Kemija</em> i<em> Fizika.</em>
<strong>CESARGRAD,</strong> ruševine srednjovj. grada u Hrvatskom Zagorju. Uska dolina rijeke Sutle između Kumrovca i Klanjca bila je u Srednjem vijeku utvrđena na štajerskoj strani Kunšpergom, a na hrv. Cesargradom. Danas su oba grada u ruševinama. C. se nalazi na strmom brdu. Najstariji dio grada bio je izgrađen u obliku nepravilnog polukruga. Grad nema branič-kule, ali se ističe naknadno izgrađenim, izvanredno debelim zidovima (preko <em>6 m</em>). U arhitekturi su sačuvani kasnogotički detalji. Sam grad ne nadilazi prosječnu veličinu naših burgova, ali sistem zidina, učvršćenih kulama, koje su podignute u vrijeme pojave topa, zauzima vrlo velik prostor. Grad se prvi put spominje 1399, kad ga je kralj Žigmund darovao Hermanu Celjskome. Stradao je za seljačke bune 1573, a napušten je, kad je 1603 vlasnik Toma Erd&ouml;dy podigao na pristupačnijemu mjestu Nove Dvore.<br /> LIT.:<em> E. Laszowski,</em> Hrvatske povjesne građevine, I, Zagreb 1902, str. 79–84. –<em> Gj. Szabo,</em> Izvještaj o radu zemaljskog povjerenstva za očuvanje spomenika u g. 1911., VjHAD, 1912, str. 208–212. –<em> Isti,</em> Sredovječni gradovi, Zagreb 1920, str. 71–73. –<em> Isti,</em> Kroz Hrvatsko Zagorje, Zagreb 1939, str. 28–29.&lt;tab&gt;A. Ht.
<strong>CESARI, Giuseppe</strong> v.<em> Cavaliere d&rsquo; Arpino</em>
<strong>CESARIANO, Cesare di Lorenzo,</strong> talijanski graditelj, slikar i pisac (Milano, 1483–30. III. 1543). Graditeljstvo učio kod Bramantea, a slikarstvo vjerojatno kod Leonarda. Djelovao u Ferrari i Reggiu u Emiliji, a ponajviše u Milanu kao graditelj fortifikacija i inženjer u službi vojvoda Sforza. Glavna mu je zasluga, što je na tal. preveo i štampao u Milanu 1521 djelo M. P. Vitruvija<em> De Architectura Libri Decem.</em> Sudjelovao kod izgradnje milanske katedrale (1535–37).
<strong>CESATI, Alessandro</strong> (zvan<strong> Greco</strong> i<strong> Grechetto</strong>), talijanski medaljer i umjetnik u gliptici, rođen u poč. XVI<em> st.</em> na Cipru. Oko 1538 dolazi u Rim, postaje upravitelj papinske kovnice i reže matrice za novce, radi medalje te geme i kameje od poludragulja. Uzor su mu bili ant. novci i gliptika. Radio je za pape i franc. vladare. Majstorski je primjenjivao vlastita iznašašća, modelirajući kod medalja zlatne glave na srebrnoj pozadini. Posljednji put se spominje 1564, kad je iz Venecije pošao na Cipar. Cesatieva su glav. djela medalje s portretima odnosno s alegorijskim likovima izvedene za pape Pavia III i Juli ja III, za Emanuela Fiiberta Savojskog i njegovu ženu te za članove porodice Farnese, a u gliptici kameje s glavama Fokiona, Kupida i Druza. Signirao ih je grčkim slovima.
<strong>CESI</strong><strong>, </strong><strong>Bartolomeo</strong><strong>,</strong> talijanski slikar (Bologna, 16. VIII. 1556 – 11. VII. 1629). Jedan od predstavnika ranobarokne bolonjske škole, prethodnik Carracci&acirc; i Guida Renia. Slikar fresaka i oltarskih kompozicija za crkve u Bologni i okolici, također portretist.
<strong>CESILLES, </strong><strong>Juan</strong><strong>,</strong> španjolski slikar u XIV<em> st</em>., jedan od t. zv. primitivaca katalonske škole. Djelovao u Barceloni, gdje je 1382 naslikao oltarski poliptih s motivima iz života dvanaestorice apostola za crkvu S. Pedro u Reusu.
<strong>CESIO</strong><strong>, </strong><strong>Carlo</strong><strong>,</strong> talijanski slikar i bakrorezac (Antrodoco kod Rietia, 17. IV. 1626 – Rieti, 6. I. 1686). U Rimu mu je učitelj Pietro da Cortona; na njegov način radi slike za rim. crkve i reproducira u bakrorezu cikluse njegovih fresaka, a osim toga djela Ann. Carraccia, Domenichina, G. Lanfranca i dr. Od 1675 bio je <em>princeps</em> rim. akademije sv. Luke.
<strong>C</strong><strong>&Eacute;</strong><strong>SPEDES</strong><strong>, </strong><strong>Pablo</strong> <strong>de</strong><strong>,</strong> španjolski slikar i učenjak (C&oacute;rdoba, 1538–26. VII. 1608). Učio u Rimu kod F. Zuccara. U španj. slikarstvu glavni je predstavnik manirističkog smjera, što ga je poprimio od sljedbenika Michelangelovih. Surađujući sa svojim učiteljem izveo je freske u rimskim crkvama S.. Maria in Aracoeli i S. Trinit&agrave; dei Monti. U Španjolskoj se njegovi glav. radovi nalaze u crkvama u C&oacute;rdobi i Sevilli. Napisao didaktičnu poemu o slikarstvu<em> (</em><em>La</em> <em>pintura</em><em>)</em> i raspravu o razlici između nove i ant. umjetnosti. Bavio se filozofijom i izučavanjem orijentalnih jezika.
<strong>CESTIJEVA PIRAMIDA,</strong> grobnica rimskog pretora Gaja Cestija Epulona iz ranog Augustova doba. Nalazi se pored vrata San Paolo u Rimu (nekad Ostijska vrata). Zidana od opeka, opločena mramorom, visoka 37, a pojedina strana kvadratne baze duga 30<em> m</em><em>.</em> U unutrašnjosti ima tragova oslikavanja. God. 275 spojena s Aurelijanovim zidom.
<strong>CETATEA ALBA</strong> v.<em> Belgorod Dnestrovskij</em>
<strong>CETIN, Mire,</strong> slikar (Planina kod Rakeka, 9. X. 1922–). Studirao na ljubljanskoj akademiji (G. Stupica); diplomirao 1951. Prof. crtanja na gimnaziji u Bujama u Istri. Izlagao u Ljubljani, Mariboru, Zagrebu i Beogradu; izlaže u okviru<em> Skupine 1953.</em>
<strong>CETINA,</strong> rijeka, županija i selo u Hrvatskoj. Rijeku, u antičko doba zvanu<em> Hippus,</em> prozvali su Hrvati Cetinom prema istoimenoj rječici u pradomovini. U dolini te rijeke nalazila se starohrv. župa Cetina, kojoj je sijelo isprva bilo u Cetingradu, koji se nalazio na Bilokapića gradini u selu Udovičiću, a kasnije je preneseno u Cetinu pod Sinjem. Župa se spominje prvi put u spisu cara Konstantina Porfirogeneta, a u ispravama se spominju župani: Dragomir, Vučina, Vojin, Pribina, Višen i Mirata. Kulturni ostaci iz starohrv. doba pronađeni su na dva mjesta u selu Cetini, zatim u Vrlici, Kosorama, Koljanima, Dragoviću, Ribaricu, Potravlju, Hrvatcima, Vučipolju, Brnazima, Udovičiću i Trilju. Ostaci kasnijih srednjovj. utvrda nalaze se u Glavašu i Vrlici (kasnije u župi Vrlika), zatim u Potravlju, Sinju, Otoku, Čačvini i Nutjaku. U poč. XIII<em> st.</em> C. je u rukama feudalca Domalda od plemena Snačić. Kasnije se spominju knez Stjepko, pa bribirski knezovi i Berislavići, te 1345–1436 Nelipići, zatim Anž Frankopan, pa Talovići. Potkraj XV<em> st.</em> ugrožavaju je Turci, koji se osvajanjem Sinja 1536 tu učvršćuju sve do svoga izgona 1686. Karlovačkim (1699) i Požarevačkim (1718) mirom dolazi sva C. u ruke Venecije.<br /> Selo C. nalazi se na izvoru rijeke; to je novovjeko ime, koje su po rijeci dali mjestu pridošli stanovnici, a inače se tu prije nalazila stara Vrlika, kojoj je pučanstvo pred Turcima pobjeglo pod blisko utvrđenje Prozor i ovoj novoj naseobini dalo ime svoga starog mjesta Vrlike, koje se do danas održalo. U Cetini se nalaze obilni tragovi prethist. života, kako u dvije pećine nedaleko od izvora rijeke, tako u golemoj nekropoli od nekoliko hiljada tumula, koja se prostire po površi između Šparevina i Glavaša. U selu Cetini odavna je privlačila pažnju crkva sv. Spasa s poluoblim kontraforima i zvonikom na pročelju. Oko nje je golema nekropola od preko 700 stećaka. U novije doba vrše se tu iskapanja, na osnovi kojih je utvrđeno, da ostaci ove crkve potječu iz IX<em> st.; </em>prema tome to je najstariji starohrv. zvonik. Crkva je negdje u XIV<em> st.</em> bila produžena na začelju i dobila uglatu apsidu, a inače joj se prvotan oblik završavao s oblom apsidom, do koje su bile dvije poluapside s bokova. Po građevnom obliku ona je prelazni tip iz centralnog u longitudinalno crkveno graditeljstvo. Pronašlo se dosta arhitektonskih ulomaka, koji su tu crkvu prvotno krasili, a među najvažnijima je crkvena greda sa semiuncijalnim natpisom, koji svjedoči da se tradicija imena dobro sačuvala, jer na natpisu stoji, da je bila posvećena Kristu, kojemu je atribut<em> SalvatorSpas.</em> Iz natpisa slijedi, da ju je sagradio župan Gastika, kojemu se spominje i majka Nemira. Tu se pronašlo preko 1000 starohrv. grobova, u kojima je bilo nakita, naročito naušnica i prstenja, te novca, srebrnih dugmeta i ostruga. Naročito je zapažen nalaz aplika sa vrpce, na kojima ima i cizeliranih figura; pronađene su ispod golema stećka, gotičkog su stila i pripadaju vrličkim feudalcima, možda Čubranićima ili Berislavićima. U posljednje je vrijeme utvrđeno, da blizini ovog položaja ili njemu samome pripada nalaz ranosrednjovj. kadionice, koja se uz ostale ovdje nađene predmete nalazi u Muzeju hrvatskih arheoloških spomenika u Splitu. Blizu same crkve sv. Spasa ušlo se u trag civilnim zgradama, čime se utvrđuje postojanje naselja. Nedaleko, u jednom ogranku rijeke zvanom Milaševo vrelo, pronašlo se kolje, koje je moglo pripadati vodenici stare Vrlike.<br /> Drugi položaj nalazi se kod Vukovića vrela na istoimenoj rijeci, gdje strše ostaci neke zgrade, za koju se pretpostavlja, da je bila samostan. Tu je 1954 pronađeno nekoliko grobova, koji ukazuju na veću nekropolu. Selo C. obiluje stećcima, kojih ima još kod Četnikova vrela, u Preočanskom groblju, u Barama, a od njih su sagrađena i dva mosta, Pločati i Vukovića most. Na pristranku brda Kapnice otkrio se i kamenolom, u kojemu su zatečena tri stećka, što su ih započeli obrađivati, ali ih nisu dovršili. Položaj se zove Plazaljke (ime je – očito – izvedeno od načina prevoženja stećaka).<br /> LIT.: <em>S. Zlatović,</em> O Cetini, VjHAD, 1884. –<em> F. Rački,</em> Documenta historiae chroaticae periodum antiquam illustrantia, MSHSM, 1887, 7. –<em> S. Zlatović, </em>Topografičke crtice, SHP 1897. –<em> L. Marun,</em> Starohrvatsko groblje sa crkvom sv. Spasa u Cetini, ibid., 1895. –<em> F. Šišić, O</em> sredovječnom hrvatskom gradu Labu, Bulićev zbornik, Zagreb 1924. – 5.<em> Gunjača,</em> Topografska pitanja na teritoriju stare cetinske županije s ekskursima o ubikaciji Setovije i Tiluriuma, Split 1937. –<em> Isti,</em> Radovi na crkvi i groblju sv. Spasa na vrelu Cetine, Ljetopis JA, 1949, 55 –<em> Isti</em>, Muzej hrvatskih starina od oslobođenja do danas, SHP, 1952, 2. –<em> Isti,</em> Rad Muzeja hrv. starina u g. 1952, ibid., 1955. –<em> Isti,</em> Prinos poznavanju porijekla i načina prijevoza stećaka, Istoriski časopis, 1955. –<em> Isti, </em>Rad Muzeja hrv. starina u g. 1953, ibid., 1956, 5.&lt;tab&gt;S. Ga.
<strong>CETINGRAD,</strong> tvrđava na Kordunu, ist. od Slunja (u ruševinama), nastala pregradnjama od srednjovj. grada. Najstariji je dio braničkula<em> Drenđula.</em> Grad je temeljito obnovljen 1559. God. 1638 lagumom je dignut u zrak, 1646 razoren. Turci ga obnavljaju 1670. Turski natpisi govore, da je Hergarsku kulu sagradio 1739 Alipaša bosanski, a Drenđulu oko sredine XVIII st. Mehmedpaša. I kule i niz zgrada (još 1849 građena je velika kasarna) opasani su zidinama i poligonalnim bastionima. Imali su nazive: Begova tabija, Nebojša, Hergarska i Lenkovićeva tabija. Od 1866 tvrđava je napuštena. – Krčki knez Ivan dobio je Cetin od kralja Žigmunda, kad je oslobodio kraljicu Mariju (1387). Od 1449 je tu sijelo cetinske grane Frankopana do 1542, kad je pripalo slunjskoj grani Frankopana. U Cetinu je 1527 Ferdinand I Habzburški izabran za hrv. kralja. God. 1536–1809 C. se nalazio u više navrata u turskim rukama. Turci su ga u XVIII<em> st.</em> pretvorili u jako uporište. Po nalogu krajiške uprave tvrđava je razorena; do danas su preostale ruševine impozantnih dimenzija.<br /> LIT.:<em> Gj. Szdbo,</em> Sredovječni gradovi u Hrvatskoj i Slavoniji, Zagreb 1920, str. 165–167.&lt;tab&gt;A. Ht.
<strong>CETINOVIĆ (Czetinovich), Andrej,</strong> slikar (Hrvatska, oko 1820 – ?). Došao 1839 s bečke akademije u Ljubljanu, gdje je radio portrete (datirane 1839 i 1840), oltarske slike i pejzaže. Oltarska slika<em> Mučeništvo sv. Stjepana</em> u Šmarju (Dolenjsko) signirana je:<em> CZETINOVICZ, anno 1840</em>.&lt;tab&gt;M. Zr.<br /> LIT.:<em> V. Steška,</em> Slovenska umetnost, I, Slikarstvo, Prevalje 1927, str. 279.
<strong>CETINJE,</strong> grad u Crnoj Gori. Veoma svojevrsno kulturno-istorisko naselje. Pošto je bio potisnut iz bogatog Žabljaka, Ivan Crnojević je ovde, 1481, od malog katuna napravio prestonicu. Od Ivanovog dvorca, sagrađenog 1482, gde je s Oboda prenesena i prva crnog, štamparija, nije ništa sačuvano. God. 1484 podignut je manastir s crkvom sv. Marije i rezidencijom zetskog mitropolita, koji je ispred navale Turaka morao napustiti Vranjinu. Sudeći po graviri iz<em> Obodskog oktoiha,</em> crkva je imala osnovu trobrodne bazilike s kupolom i sa rozetom na zap. strani. Od nje su ostali kapiteli sa stubova između srednjeg i lateralnih brodova. S volutama, akantovim lišćem i stilizovanim cvetovima oni pretstavljaju prvi i jedini prodor rane renesanse u staru srp. arhitekturu. Renesansa će postati trajna tekovina naše srednjov. umetnosti tek sa izvanrednim gravirama u crnogorskim štampanim knjigama s Oboda i Cetinja. Osnivač manastira obdario ga je raznim predmetima od umetničke vrednosti, ali ih je 1498, napuštajući Zetu, odneo sobom u Mletke. U svom testamentu od 22. X. 1499 on nalaže ženi da vrati cetinjskoj crkvi &raquo;crkvene stvari, bile od srebra, od zlata, od mjeda, od kositera ili od svile, bile ikone ili sveci, sa sudovima, bile čaše, žlice, i sve one stvari, imenovane i neimenovane, sa pismima i pokućstvom ...&laquo;, ali su predmeti ostali u Mlecima. Stari manastir je 1692 raznesen eksplozivom koji su mletački vojnici, saveznici Crnogoraca, postavili na ulazu u zdanje kao zamku Sulejman-paši i njegovoj vojsci. Novi je manastir, uza stenu, na mestu današnjeg, podigao vladika Danilo 1701, ali je i on dva, puta razaran, 1714 i 1785. Njegoš je uza zap. stranu sazidao jedan zvonik (Kami-kulu), a sadašnji eklektički izgled dat mu je nedavno, posle Prvog svetskog rata. Osim pomenutih kapitela u novu građevinu uzidani su crnojevićki natpis, iznad ulaza, i reljef sa dvoglavim orlom, na apsidi. – Od prvobitne Vlaške crkve, podignute pre osnivanja manastira, 1450, koja je, izgleda, imala bondručnu ili drvenu konstrukciju (&raquo;od plota&laquo;), nema ni traga. Kasnije je bila više puta prepravljana, a sadašnji oblik joj je iz 1864.<br /> Od profanih građevina, svojim organskim uklapanjem u istor. ambijent, Njegošev dvorac<em> Biljarda,</em> iz 1838, nedavno restauriran, dvorac kralja Nikole, Bolnica Danila I,<em> Lokanda,</em> Vojna laboratorija (bivši Vojni muzej), nekoliko građevina diplomatskih pretstavništava,<em> Zetski dom</em> i<em> Vojni stan</em> davali su jedinstvenom i mirnom urbanističkom &raquo;niskom&laquo; planu grada vanredno lep izgled. Kasnije javne građevine u stilu zakasnele provinciske secesije i osobito neke, građene između dva rata i u najnovije vreme, narušile su koncepciju prvobitnih harmoničnih odnosa. Ali i danas longitudinalne gradske arterije presečene kratkim transverzalama s idealnim modulacijama koje im pruža surova priroda krša i vertikalne dominante Lovćena i njegovih ogranaka čine C. jednim od najinteresantnijih gradova naše zemlje.<br /> U Cetinju su ovi muzeji: Riznica, Njegošev muzej, Etnografski muzej, Muzej NOB-e, Dvorski muzej i Umjetnička galerija. U Riznici, koja je smeštena u manastirskoj zgradi, čuvaju se predmeti primenjene crkvene umetnosti, ikone i iluminirane crnogorske rukopisne knjige.<br /> U Dvorskom muzeju, pored prvih iskopanih arheoloških predmeta iz ant. Dukle i Budve, nalaze se platna Josipa Tominca, Jaroslava Čermaka, Vlaha Bukovca, Paje Jovanovića, Bete Vukanović, Pera Počeka, Mila Vrbice i dr. Umjetnička galerija je osnovana 1950 i ima veoma interesantnu zbirku slika modernih jugoslovenskih slikara i dela domaćih, crnogorskih, umetnika. Vajar Risto Stijović izradio je spomenik crnogorskim dobrovoljcima potopljenim za vreme Prvoga svetskog rata kod Medove, a na Lovćenu, namesto kapelice iz 1925, podiže se Njegošev mauzolej, monumentalno arhitektonsko i vajarsko delo Ivana Meštrovića.&lt;tab&gt;P. Mvć.<br /> LIT.:<em> M. J. Pavlović,</em> Guide de Cettign&eacute;, Marseille 1901. –<em> L. Popović, </em>Cetinje, Zbornik Cetinje i Crna Gora, Beograd 1927. –<em> B. Pavićević,</em> Cetinjski manastir, Jugoslavija, 1954. –<em> V. Đurić,</em> Umjetnička galerija, Cetinje 1959.
<strong>CEULEN, Cornelis Janssens van</strong> (pravim imenom<strong> Johnson </strong>ili<strong> Jonson</strong>), holandski slikar (London, 14. X. 1593 – Utrecht ili Amsterdam, oko 1664). Portretist, radi 1618–43 u Londonu pod utjecajem van Dycka i engl. minijaturista, a od 1643 u Holandiji. Portreti su mu solidne fakture, sa savjesno reproduciranom nošnjom i vješto komponirani u cjelokupnom aranžmanu. U zagrebačkoj Galeriji JA nalazi se njegov<em> Portret muškarca</em> (zvan i <em>Portret mlada pjesnika</em>), koji ima sva dobra obilježja holand. portretističke škole XVII<em> st.</em>
<strong>CEVC, Emilijan,</strong> historik umjetnosti i kritičar (Kamnik, 5. IX. 1920–). Povijest umjetnosti studirao Ljubljani. Specijalizirao se za povijest srednjovj. plastike u Sloveniji. Radi usavršavanja putovao po juž. Tirolu i Austriji. Bavi se također likovnom kritikom. Stručnim raspravama sudjeluje u<em> Zborniku za umetnostno zgodovino, Arheološkom vestniku, Gorenjskom varstvu spomeni kov, Loškim razgledima, Kamniškom zborniku</em> i t. d.<br /> BIBL.:<em> Ob problemu Hansa iz Judenburga,</em> Razprave SAZU, 1953;<em> Umetnost srednjega veka na Slovenskem; Srednjeveška plastika na Slovenskem,</em> Ljubljana 1956.&lt;tab&gt;F. St.
<strong>C&Eacute;ZANNE, Paul,</strong> francuski slikar (Aix-en-Provence, 19. I. 1839 – 22. X. 1906). Uči pravo u Aixu i slika kao samouk. Nakon upornih borba s ocem bankarom polazi 1861 na studij slikarstva u Pariz, pohađa <em>Acad</em><em>&eacute;</em><em>mie</em> <em>Suisse</em><em>,</em> proučava u Louvreu majstore baroka i romantike i upoznaje se s C. Pissarroom. Budući da nije primljen u <em>&Eacute;</em><em>cole</em> <em>des</em> <em>Beaux</em><em>-</em><em>Arts</em><em>, </em>vraća se u Aix i radi u očevoj banki, ali ne napušta slikanje. Njegovi radovi iz početne faze obilježeni su tamnim tonalitetima i reminiscencijama na uzore iz Louvrea.<br /> U tom prvom periodu njegova &raquo;tamnog baroka&laquo; dominira naglašeno isticanje kontrasta u rasvjetama i težnja za postizavanjem pune ekspresije forma. God. 1862–64 ponovo je u Parizu i radi u <em>Acad</em><em>&eacute;</em><em>mie</em> <em>Suisse</em><em>,</em> dolazi u vezu s C. Monetom, A. Renoirom, A. Sisleyom i E. Zolom, pokušava da mu djela budu izložena u Salonu, ali je dosljedno odbijan. Pod utjecajem Pissarroa njegova paleta postaje svjetlija i slobodnija. U dodiru s impresionistima upoznaje čar plein aira, vrednote fenomena svjetlosti i atmosfere te mogućnosti izražavanja čistim kolorističkim sredstvima. U to vrijeme nastaju njegove impresionizmu blize mrtve prirode, pejzaži, portreti i figuralne kompozicije s erotičkim temama<em> (Otmica; Orgija).</em> S impresionistima je izlagao 1874 (na njihovoj prvoj izložbi kod Nadara) i 1877, a zatim odlučno prekida s njima i polazi za beskompromisnim traženjem vlastitog izraza, koje će trajno ostati glavnim obilježjem njegova stvaranja. Povod prekida s impresionistima bilo je razmimoilaženje u osnovnim shvaćanjima i u metodi slikanja. Dok su se impresionisti služili bojom kao nosiocem razigranih šara i titravog svijetla, a objekt interpretirali kao svoj dojam i svoju slikarsku viziju, te time dovodili do disolucije njegovu materijalnost, C. odlučno želi ostvariti na platnu egzistenciju objekta i stabilnost fakture. Suprotno analitičkoj metodi impresionista on ide za sintezom oblika i tonova u svemu viđenom. Oblike pojednostavnjuje i svodi ih na prvotne plošnine, koje svojim odnosima i tonskim skalama imaju ostvariti prostorni raspon i volumen objekta. Dolazi konačno do spoznaje: &raquo;Sve je u prirodi oblikovano prema geometrijskim likovima kugle, čunja i valjka.&laquo; Na toj spoznaji gradi slike služeći se isključivo bojom i gradacijama njezinih tonaliteta. &raquo;Nema linija, nema oblina, postoje samo kontrasti boja. A kad je boja dana u svom bogatstvu, tada oblik zadobiva svoju punoću.&laquo; Godinama povučen i osamljen slika u franc. provinciji, najviše u Provansi, gdje nastaje niz njegovih pejzaža s motivom<em> Montagne Sainte-Victoire,</em> nekoliko<em> Kupačica</em> i pet verzija <em>Kart</em><em>aša.</em> Njegov slikarski stil potpuno dozrijeva u djelima uravnoteženih ritmova, osebujnog kolorističkog bogatstva i dotad nepoznatih tonskih harmonija. Nastojeći da naglasi ekspresiju forme i ritma C. dolazi do stilizacije i stanovitih deformacija, ali arhitektura slike ostaje uvijek cjelovita i čvrsto povezana. Tema i motiv od sekundarne su važnosti: C. je dokazao i pokazao, kako se u svakom motivu i najjednostavnijim rekvizitima – u mrtvoj prirodi sa nekoliko jabuka u zdjeli ili na stolnjaku – mogu zahvatiti i riješiti temeljni problemi slikarskog izraza. Uz mrtve prirode trajno je slikao, u ulju i akvarelu, pejzaže, marine, portrete (P. Alexis i E. Zola, A. Vollard, J. Gasquet, V. Chocquet, C&eacute;zanneov otac, žena i sin), autoportrete, pojedinačne figure<em> (</em><em>Harlekin</em><em>; Pušač),</em> skupine figura i ženske i muške aktove u zelenilu prirode<em> (Kupačice; Kupači).</em> Da dode do ostvarenja, koja će zadovoljiti njegov kritički stav, pojedini je motiv uporno obrađivao po nekoliko puta, a na nekim je slikama radio i godinama. Po L. Venturiu njegov opus obuhvaća 1634 djela, od toga 805 slika. Kod stvaranja bio mu je bitan s&acirc;m proces rada, a prema istupanju u javnosti i njezinu sudu bio je ravnodušan. Do 56. godine života izlagao je samo povremeno. U Salon je bio primljen samo jedamput, jednim portretom 1882. Prvu veliku izložbu sa preko stotinu radova priređuje 1892 kod A. Vollarda, ali doživljuje neuspjeh. Tek 1900, prigodom izložbe<em> Sto godina francuskog slikarstva,</em> javnost i kritika započinju shvaćati veličinu i značenje njegova djela. Sinteza, što ju je ostvario kao svoju spoznaju o biti slikarskog izražavanja oblicima i bojom, označuje presudan preokret u povijesti slikarstva. Njegovo je djelo utjecalo na Van Gogha i Gauguina, na grupu<em> Nabis</em> i fauviste, anticipiralo je kubizam i devijacije ekspresionizma. &raquo;Izuzevši nadrealiste, unatrag pedeset godina nema nijednog slikara, koji ne bi bio dužnik samotara iz Aixa. On je ne samo jedan od najvećih francuskih slikara nego također i otac moderne pikturalne aktivnosti: s njom je datirana jedna od tri ili četiri velikih revolucija u umjetnosti slikanja&laquo; (B. Dorival, 1948).<br /> LIT.: <em>J</em><em>. Meier-Graefe,</em> C&eacute;zanne und sein Kreis, M&uuml;nchen 1922. – <em>T</em><em>. </em><em>Klingsor</em><em>,</em> C&eacute;zanne, Paris 1923. – <em>A</em><em>. </em><em>Salmon</em><em>,</em> C&eacute;zanne, Paris 1923. – <em>L</em><em>. </em><em>Venturi</em><em>, </em>C&eacute;zanne son art, son oeuvre, Paris 1936 (kritička studija s kompletnim katalogom radova i bibliografijom). –<em> R. </em><em>Huyghe</em><em>,</em> C&eacute;zanne, Paris 1936. – <em>F</em><em>. No</em><em>votny</em><em>,</em> C&eacute;zanne und das Ende der wissenschaftlichen Perspektive, Wien 1938. <em>G</em><em>. </em><em>Jedlicka</em><em>,</em> Paul C&eacute;zanne, Z&uuml;rich 1939. – <em>E</em><em>. </em><em>A</em><em>. </em><em>Jewell</em><em>,</em> C&eacute;zanne, New York 1944. – <em>H</em><em>. </em><em>L</em><em>. </em><em>Scherman</em><em>,</em> C&eacute;zanne and visual form, Ohio 1952. – <em>B</em><em>. </em><em>Dorival</em><em>,</em> C&eacute;zanne, Paris 1952. – <em>M</em><em>. </em><em>Schapiro</em><em>,</em> C&eacute;zanne, New York 1952. <em>M</em><em>. Raynal</em>, C&eacute;zanne, Paris 1954.&lt;tab&gt;S. Bić.<strong><br /> </strong><em>VIDI PRILOG</em>
<strong>CHABAUD</strong><strong>, Auguste,</strong> francuski slikar, kipar i pjesnik (N&icirc;mes, 3. X. 1882 – ?, 23. V. 1955). Studira na <em>Acad&eacute;mie Carri&egrave;re.</em> U početku radi u duhu fauvista (<em>Le Moulin de la Galette, </em>Pariz, Mus&eacute;e Nat. d&rsquo;Art Moderne); kasnije se osamostaljuje i stvara vlastiti izraz. Najveći dio života proveo je na jugu Francuske u Gravesonu živeći kao seljak. Snažno i uvjerljivo slika pejzaž svoga kraja i motive iz života zemljoradnika. Bavio se i skulpturom.
<strong>CHABOT</strong><strong>, </strong><strong>Hendrik</strong><strong>,</strong> nizozemski slikar i kipar (Sprang, 1894 –1949). Učio na akademiji u Rotterdamu te u Beču. Kao dvadesetogodišnji kipar (zlatna medalja za kiparstvo na Internacionalnoj izložbi dekorativnih umjetnosti u Parizu 1925) i slikar orijentiran je kubistički; s vremenom počinje slikati tipičan nizoz. pejzaž i genre. Kiparska djela ostvaruje u drvu, polazeći od kocke kao osnovnog oblika. Njegova plastika podsjeća na staro egipat. kiparstvo. Teme su mu sportisti i akt, a za vrijeme Drugoga svjetskog rata prizori iz njem. okupacije i iz života jevrejskih izbjeglica.
<strong>CHADWICK</strong><strong>, </strong><strong>Lynn</strong><strong>,</strong> engleski kipar (London, 24. XI. 1914 –). Studirao je arhitekturu, a skulpturom se bavi od 1945. Prva su mu djela serije &raquo;mobila&laquo; pod utjecajem A. Caldera. Nakon toga slijede linearne konstrukcije u željezu, a zatim obradba punih i teških masa. Prvi put izlaže u Londonu 1950, a 1956 dobiva nagradu za skulpturu na venecijanskom<em> Biennaleu.</em> – C. je razvio svoju specifičnu kiparsku metodu primjenom novog materijala, mješavine cementa i željeznih strugotina. Linearno koncipirane željezne armature ispunjava tom mješavinom, i prije no što materijal otvrdne poput staklene mase, modelira, cizelira i struže njene površine. Tim tehničkim postupkom uspio je potencirati izražajnu funkciju volumena i površine. Tematika njegove skulpture su ljudi, životinje i neodredene biomorfne figure; njihov je sadržaj često simboličan i prožet grotesknim i dramatskim opservacijama na temu života. Više nego ijedan suvremeni evr. kipar, C. se približio podsvijesnom i tjeskobnom svijetu, kakav je književno ostvario Franz Kafka. Krećući se između figurativnih i apstraktnih komponenata, između geometrijskih i organski koncipiranih forma, a s naglašenom sklonošću k nadrealizmu, uspio je C. izgraditi svoj naročiti izraz.
<strong>CHAGALL, Marc,</strong> rusko-jevrejski slikar i grafičar, naturaliziran u Francuskoj (Ljosno, gubernija Vitebsk, 7. VII. 1887–). Od 1908 uči kod Leva Baksta na petrogradskoj akademiji; 1910–14 živi u Parizu, 1914–23 u Rusiji, zatim ponovno u Parizu. Pred nacističkim pogromima sklanja se u USA (1941–46), a zatim se vraća u Francusku. Od toga vremena stalno živi i radi na C&ocirc;te d&rsquo;Azur. U Parizu izlaže prvi put 1912 u Salonu nezavisnih; pripada krugu<em> &Eacute;</em><em>cole</em> <em>de</em> <em>Pari</em><em>s</em><em>, </em>koja je u svoj svojoj heterogenosti jedna od pojava, simptomatičnih za opće socijalne i likovne perturbacije u XX<em> st.</em> U početnoj fazi na Chagalla djelomice utječu P. C&eacute;zanne, P. Picasso i H. Matisse; u dodiru s F. L&eacute;gerom prolazi kroz kratak period kubizma. No mimo svih likovnih formula i eksperimenata Ch. dosljedno izgrađuje svoj individualni izraz, koji je po formalnim obilježjima jedna od varijanata ekspresionizma. Inspiriran mistikom jevrejskih legenda, trajno opsjednut reminiscencijama na provincijski ambijent svoga djetinjstva, Ch. ostvaruje vizionarne i fantazmagorične prikaze, u kojima se isprepleću san i java, realno s irealnim. U njegovim kompozicijama potpuno su eliminirani elementi logike i kauzalnosti, zakoni sile teže, proporcije i perspektive; time je nagoviještena pojava nadrealizma, kojemu je Ch. jedan od začetnika, no odveć nošen nemirima mašte, a da bi mu ostao trajno dosljedan kao sistemu i formuli. Chagallovo slikanje nije usmjereno na rješavanje određenog problema u vidu kompozicionom ili kolorističkom; ono je uvijek diktirano temom, a svaka je njegova tema interpretirana kao mješavina groteske i senzibilne poezije. U njegovu djelu trajno je prisutan nostalgičan element sjećanja na mladost i desperatnu atmosferu tadašnje zabačene ruske provincije s nakrivljenim kućercima i blatnim ulicama, kojima se vuku tužno groteskne svadbene i pogrebne povorke, skitnice i goveda. Slika selo u snijegu, nad kojim lebdi ljubavnički par ili legendarna pojava Vječnog Žida, pa int&eacute;rieure s rodiljama, muzikantima, prosjacima, rabinima, hasidima, plesačima, mrtve prirode i prikaze kontaminiranih ljudsko-životinjskih likova. Kao u formi i kompoziciji, tako je i u koloritu daleko od svake procedure uslovljene stvarnošću. Njegovi tonaliteti nemaju veze s lokalnom bojom objekta, oni slijede proizvoljnu logiku pikturalne interpretacije, koja po svojoj rafiniranoj senzibilnosti predstavlja jedan od krajnjih rezultata likovnog artizma<em> &Eacute;</em><em>cole</em> <em>de</em> <em>Paris</em><em>. – </em>Činjenica, da je Chagallovo slikarstvo u osnovi narativno, objašnjava njegovu sklonost prema ilustraciji. Inspiriran<em> Biblijom, </em>pričama iz<em> Tisuću i jedne noći,</em> Lafontaineom<em> (Basne)</em> i Gogolj em <em>(Mrtve duše)</em> dao je cikluse grafičkih radova, u kojima je izražen životni nerv njegova stvaranja. Ovamo ide i autobiografska mapa bakropisa<em> Moj život.</em> Rješavao je i ostale različite grafičke zadatke, a radio i kao scenograf za ruski balet (I. Stravinski,<em> Žar ptica</em>) i za jevrejske teatre u Moskvi, Lenjingradu, USA i Parizu. Motive iz Starog zavjeta tretira u grafici sve do najnovijeg vremena; ono, što je u njegovoj fantastici bilo pitoreskno, a često i kapriciozno, postaje sažeto, tvrdo, barlachovski arhaizirano i dramatski lapidarno. Ch. je u sedmom deceniju života iznenadio, ali je pritom ostao vjeran sebi i onome, što je otkrio u svojoj autobiografija (<em>Ma</em> <em>vie</em><em>,</em> Paris 1931).&lt;tab&gt;S. Bić.<br /> LIT.: <em>Th</em><em>. D&auml;</em><em>tibler</em><em>,</em> Marc Chagall, Roma 1922. –<em> K. </em><em>With</em><em>,</em> Marc Chagall-Leipzig 1923. – <em>W</em><em>. </em><em>George</em><em>, </em>Marc Chagall, Paris 1928. – <em>A</em><em>. </em><em>Salmon</em><em>,</em> Chagall, Paris 1928. – <em>P</em><em>. </em><em>Fier</em> <em>ens</em><em>,</em> Marc Chagall, Paris 1929. – <em>R</em>. <em>Schwob</em><em>,</em> Chagall et 1&rsquo; &acirc;me juive, Paris 1931. –<em>L</em><em>. </em><em>Venturi,</em> Marc Chagall, New York 1945. –<em> J. J. </em><em>Sweeney</em><em>,</em> Marc Chagall, New York 1946.<strong><br /> </strong><em>VIDI </em><em>PRILOG </em>
<strong>CHALGRIN, Jean-Fran&ccedil;o</strong><strong>i</strong><strong>s-Th&eacute;r&egrave;se,</strong> francuski graditelj (Pariz, 1739 – 20. I. 1811). Učenik G.-N. Servandoma i L.-P. Moreau-Desprouxa, sljedbenik klasicističkog načina Palladia. Primjenjujući elemente antičke arhitekture sagradio u Parizu palače <em>de</em> <em>la</em> <em>Vrilli</em><em>&egrave;</em><em>re</em><em>, </em><em>Fitz</em><em>-</em><em>James</em> i<em> Talleyrand</em><em>,</em> crkvu <em>St</em><em>.-</em><em>Philippe</em><em>-</em><em>du</em><em>-</em><em>Roule</em> i sjev. toranj crkve<em> St.-Sulpice. </em>Izvršio pregradnje u palači <em>Luxembourg</em> i unutrašnjosti kazališta <em>Od</em><em>&egrave;</em><em>on</em><em>.</em> Od 1808 radio na Slavoluku pobjede<em> (Are </em><em>de</em> <em>Triomphe</em><em>)</em> na trgu &Eacute;toile, koji je započet 1806, a dovršen 1837 (A. Blouet). Pisao je i teoretska djela o arhitekturi.
<strong>CHAMBERS</strong><strong>, </strong><strong>William</strong><strong>,</strong> engleski graditelj (Stockholm, 1726 – London, 8. III. 1796). U ranoj mladosti putuje po Indiji<strong> i </strong>Kini, gdje crta arhitektonske spomenike i proučava vrtove i parkove. Studira u Parizu i u Italiji, usvaja klasicistička načela A. Palladia i primjenjuje ih kod svoje djelatnosti u Engleskoj. U Londonu živi od 1755; 1760 postaje dvorski arhitekt Georgea III. Glavno je njegovo djelo velika palača <em>Somerset </em><em>House</em> u Londonu (1776–86). Po njegovim osnovama građeni su dvorci, palače, kuće i javne ustanove u Engleskoj, Irskoj i Švedskoj. Važan je i kao arhitekt parkova (<em>Kew</em> <em>Gardens</em> u Londonu); ostvario je stil slobodnog, prirodnog, t. zv.<em> engleskog parka,</em> suprotstavljajući se geometrijskim koncepcijama t. zv. francuskih parkova sa pravilno raspoređenim nasadima. Jedan je od osnivača britanske Kr. akademije; publicirao je niz djela o arhitekturi, unutarnjoj dekoraciji, parkovima i vrtovima, te o graditeljstvu Kine i Indije.<br /> BIBL.:<em> Some Account of </em><em>the Sculptures </em><em>and </em><em>Ruins </em><em>at Mavalipuram; </em><em>Designs </em><em>of </em><em>Chinese Buildings,</em> 1757;<em> Treatise on Civil </em><em>Architecture,</em> 1759 (djelo, koje je dalo poticaja za proširenje klasicizma u Engleskoj);<em> Plans, e</em><em>levations... </em><em>of the gardens and </em><em>buildings </em><em>at </em><em>Kew in Surrey,</em> 1763; <em>Dissertation on Oriental Gardening, </em>1772.
<strong>CHAMBIGES, </strong><strong>1. </strong><strong>Martin</strong><strong>,</strong> francuski graditelj (? – Beauvais, 1532). Sagradio poprečni brod katedrale u Sensu u stilu cvjetne gotike<em> (</em><em>flamboyant</em><em>),</em> poprečni brod katedrale u Beauvaisu i portal katedrale u Troyesu. Izradio planove za dogradnju katedrale u Senlisu, koju su izveli njegov sin Pierre Ch. i Jean Dizieult. M. Ch. je majstor-graditelj smione fantazije, jedan od posljednjih predstavnika kasne gotike u razdoblju, kad se u Francuskoj već javlja renesansa.<br /> <strong>2. </strong><strong>Pierre </strong><strong>I,</strong> francuski graditelj (? – Pariz, 21. VI. 1544). Nastavljao započete radove svog oca Martina na katedralama u Troyesu i Senlisu; 1527–30 radi na izgradnji dvoraca Chantilly za Anne de Montmorencya. Poslije 1540 upravlja gradnjom dvoraca Saint Germain-en-Laye i Fontainebleau. Vjerojatno radio i na gradskoj vijećnici u Parizu.<br /> <strong>3. </strong><strong>Pierre </strong><strong>II,</strong> francuski graditelj potkraj XVI i u poč. XVII <em>st</em><em>., </em>sin Pierrea I. Sudjelovao kod izgradnje dijelova Louvrea i Tuilerija i velike galerije, koja je imala spajati ove dvije građevine.
<strong>CHAMBORD,</strong> dvorac uz rijeku Loireu u franc, d&eacute;partementu Loir-et-Cher, sagrađen 1523–36 za vladavine Franje I. Gradnju je započeo Pierre Nepveu, zvan Trinqueau, a nastavio Jacques Cocqueau. Glavni je arhitektonski spomenik franc, rane renesanse. Ima oblik pačetvorine (105 &times;140 m) sa četiri ugaone kule. Unutar ovog prostora nalazi se jezgra građevine, flankirana sa četiri tornja, s reprezentativnim stubištem, dvoranama i odajama. Kasnije je dobio strmo krovište s mansar-dama, tornji ima i visokim dimnjacima, te novo pročelje, koje je sagradio J.-H. Mansart za vrijeme Louisa XIV.
<strong>CHAMPAIGNE </strong><strong>(Champagne), </strong><strong>1. </strong><strong>Philippe de,</strong> francuski slikar flam. podrijetla (Bruxelles, 26. V. 1602 – Pariz, 12. VIII. 1674). Uči u Antwerpenu; 1621 dolazi u Pariz, gdje na njega u početku utječe N. Poussin, s kojim je radio u palači <em>Luxembourg</em> na dekoriranju odaja Marije Medici. Postaje dvorski slikar u službi Louisa XIII i Richelieua; 1648 kod osnutka Francuske akademije jedan je među njenim prvim članovima, a kasnije i rektor. Izveo brojne portrete, dekorativne radove u dvorovima i palačama<em> (Vincennes, </em><em>Tuileries</em><em>)</em> i kompozicije za crkve (Val de Gr&acirc;ce, Sorbonne), u kojima se na umjeren način pridržava baroknih shema s reminiscencijama na Rubensa. Njegove religiozne predispozicije došle su do punog izražaja u njegovu načinu slikanja, kad je u <em>Port</em><em>-</em><em>Roy</em><em>alu</em> stupio u uže veze s krugom jansenista, koji su zastupali kvijetističku tezu o osobnom mističnom doživljavanju božanstva. Tada slika pretežno likove duhovnika i opatica, koje prikazuje u strogo realističkoj deskripciji i suzdržljivom koloritu, nastojeći da ostvari duševni izraz fizionomija. Svojim stavom i postulatom o stvarnosti kao glavnom elementu slike dolazi u protivštinu i spor s N. Poussinom i njegovom idealizacijom tema i likova.<br /> DJELA:<em> Posljednja večera,</em> 1648;<em> Autoportret;</em> portreti Louisa XIII, Richelieua, Mazarina, Colberta, maršala Turennea, Angelique Arnaud, nadstojnice samostana sv. Agneze (sva djela u Parizu, Louvre);<em> Opatica na smrtnoj postelji </em>(Ženeva).<br /> <strong>2. </strong><strong>Jean-Baptiste</strong> (Bruxelles, 10. IX. 1631 – Pariz, 28. X. 1681), sinovac i učenik pređašnjega. Surađivao sa stricem kod izvođenja većih radova; samostalno slikao na njegov način portrete i crkvene kompozicije.<br /> LIT:<em> A. Gazier</em> i <em>A. Hallays,</em> Port-Royal au XVII<sup>e</sup> si&egrave;cle, Paris 1913. – S.<em> Meunier,</em> Philippe de Champaigne, Paris 1924. – <em>A. Mabille de Poncheville, </em>Philippe de Champaigne, Paris 1938.
<strong>CHAMPFLEURY</strong><strong>, </strong><strong>Jules</strong> (pravo ime <strong>Jules</strong> <strong>Husson</strong><strong>,</strong> zvan i <strong>Fleury</strong>), francuski romanopisac, historik umjetnosti i kritičar (Laon, I. IX. 1821 – Pariz, 6. XII. 1889). Od 1872 konzervator muzeja i upravitelj manufakture porculana u S&egrave;vresu. Jedan od prvih franc, historika umjetnosti u XIX st., koji težište svojih analiza stavlja na pojave relizma u razvoju slikarstva i ukazuje na njegovo značenje.<br /> BIBL: <em>Essai sur la vie et les oeuvres des Le Nain,</em> 1850; <em>Le r&eacute;alisme,</em> 1857; <em>Histoire des fa&iuml;ences patriotiques sous la R&eacute;volution,</em> 1866; <em>Histoire de l&rsquo;imagerie populaire</em>, 1869; <em>Histoire de la caricature au Moyen &acirc;ge et sous la Renaissance, </em>1875; <em>Bibliographie c&eacute;ramique</em><em>,</em> 1881 i dr.
<strong>CHAMPLEV&Eacute;</strong> v.<em> Emalj</em>
<strong>CHAMPOLLION, Jean-Fran&ccedil;ois,</strong> francuski egiptolog (Figeac, 23. XII. 1790 – Pariz, 4. III. 1832). Zarana počinje istraživati egipatske starine. Proučavanjem natpisa (pisanog paralelno hijeroglifima, egip. demotskim i grč. pismom) na t. zv.<em> kamenu iz </em><em>Rosette</em> otkriva sistem hijeroglifskog pisma, koje prvi tumači. Napisao je gramatiku staroegip. jezika i rječnik, koji je poslije njegove smrti izdao njegov brat. Sudjelovao u nekoliko arheol. ekspedicija u Egiptu i proučavao spomenike egip. prošlosti u evr. zbirkama. Začetnik je egiptologije i prvi prof, katedre egiptologije <em>na pariškom</em> Coll&egrave;ge de France. Od 1826 direktor Egipatskog odjela u muzeju Louvre.<br /> BIBL.:<em> L&rsquo; </em><em>&Eacute;gypte sous les pharaons, </em><em>1814; </em><em>Sur l&rsquo; &eacute;criture hi&eacute;ratique</em><em>, </em>1821; <em>Pr&eacute;cis du syst&egrave;me hi&eacute;rogliphique des anciens &Eacute;gyptiens,</em> 1824; <em>Monuments de l&rsquo;</em> <em>&Eacute;gypte et de la Nubie</em> (4 sv.), 1835–45.
<strong>CHANKA</strong><strong> (</strong><strong>khanka</strong><strong>, </strong><strong>chanequah</strong><strong>),</strong> islamska građevina, u kojoj pripadnici stanovitoga vjerskog reda zajedno stanuju, vrše obrede i izvode ritualne plesove; odgovara otprilike kršćanskom samostanu ili manastiru. Ch. je obično zadužbina, povezana s džamijom, grobnom mošejom ili medresom. Ova vrsta građevine potječe iz Irana; Turci su je prenijeli u Anatoliju, Siriju, Egipat i u balkanske zemlje. Kod turskih derviša naziva se<em> tekija.</em>
<strong>CHANTILLY</strong><strong>,</strong> gradić u Francuskoj, 41<em> km</em> sjev. od Pariza. U rimsko doba vila Gala Kantilija. U X <em>st</em><em>.</em> podigli su gospodari Senlisa 1<em> km</em> ist. od gradića dvorac, srušen za žakerije 1358. God. 1386 sagrađen je nov dvorac, koji je od 1450 vlasništvo baruna od Montmorencya. Za conn&eacute;tablea Anne de Montmorencya gradi P. I Chambiges utvrđen dvorac u stilu tal. renesanse, a J. Bullant oko 1550 &raquo;mali dvorac&laquo; na otočiću u ribnjaku, uglavnom sačuvan do danas (tada je u dvorcu pohranjena vrijedna zbirka umjetnina, koju je sakupio conn&eacute;table). Oko pol. XVII <em>st.</em> prešao je Ch. u vlasništvo porodice Cond&eacute;. Veliki Cond&eacute; povjerava uređenje parka Le N&ocirc;treu (koji istovremeno uređuje i Versailles), a pregradnju i proširenje dvora F. Mansartu. God. 1719–35 arhitekt J. Aubert gradi konjušnicu zap. od rezidencije i preinačuje &raquo;veliki dvorac&laquo; (stradao za Revolucije). – U parku se nalazi <em>Maison</em> <em>de</em> <em>Sylvie</em><em>,</em> koju je gradio J. Bullant u stilu tal. renesanse, <em>Hameau</em> (zaselak) iz 1774, a na rubu parka je <em>Ch</em><em>&acirc;</em><em>teau</em> <em>d&rsquo;Enghien </em>iz 1770. Vojvoda od Aumalea (vlasnik posjeda nakon izumrća porodice Cond&eacute;) sazidao je velik dvorac 1876–82 i u nj smjestio svoju bogatu zbirku. – God. 1886 poklonio je cijeli posjed Francuskoj akademiji, koja je u dvorcu uredila <em>Mus</em><em>&eacute;</em><em>e</em> <em>Cond</em><em>&eacute;.</em> Muzej ima preko 500 slika, djela Memlinga, F. Cloueta, Pourbusa, Rubensa, Rafaela, Leonarda, 300 minijatura (među njima Fouquetove iz brevijara &Eacute;. Chevaliera), 689 crteža, te geme, medalje, kiparska djela, grafiku, knjižnicu, porodični arhiv Montmorencya i Cond&eacute;a i t. d. – Gradić je u XVIII <em>st</em><em>.</em> središte čipkarskog obrta (čipke <em>en</em> <em>noir</em> i <em>en</em> <em>blanc</em>). God. 1735 tu je utemeljena i manufaktura porculana (evr. oblici s jap. Imari ukrasima), ukinuta 1870.<br /> LIT.:<em> F. A. </em><em>Gruyer,</em> Chantilly, Mus&eacute;e Cond&eacute;, notice des peintures, &Eacute;cole fran&ccedil;aise, Paris 1900. – <em>G. </em><em>Mason,</em> Les arts dans la maison de Cond&eacute;, Paris 1903. – Isti, Les architectes de Chantilly, Paris 1904.<strong>&lt;tab&gt;</strong>S. Bić.
<strong>CHAO</strong> <strong>MENG</strong><strong>-</strong><strong>FU</strong><strong>,</strong> kineski slikar, kaligraf i državnik (Huchou, pokrajina Chekiang, 1254–1322). U kineskoj tradiciji ličnost od velikog značenja, slikar pejzaža, cvijeća i animalističkih motiva. Djela mu nisu sačuvana, no njegov stil – povođenje za uzorima iz klasične epohe Tang (VII–X<em> st.</em>) – može se nazrijeti iz brojnih kopija i replika. Pripisuje mu se jedan pejzaž u hramu Nishi u Ky&ocirc;tu (Japan).
<strong>CHAPELAIN-MIDY, Roger,</strong> francuski slikar (Pariz, 24. VIII. 1904–). Studirao kratko vrijeme u atelieru F. Cormona, izlagao od 1928 u<em> Salon </em><em>des</em> <em>Ind</em><em>&eacute;</em><em>pendants</em> i<em> Salon </em><em>d</em><em>&rsquo;</em><em>Automne</em><em>, </em>sudjelovao na izložbama franc. umjetnosti u Evropi i Americi. Dobiva 1938<em> Prize </em><em>Carnegie</em> (Pittsburg) i 1949<em> Prize Hallmark. </em>Istaknut je predstavnik neorealizma; slika kompozicije, pejzaže s figurama<em> (Ljetna simfonija; Bol),</em> mrtve prirode i velike dekorativne panoe, radi kartone za tapiserije (<em>Četiri elementa,</em> za Manufacture des Gobelins) i dr. Izveo zidne dekoracije u kazališnoj dvorani u <em>Palais</em> <em>de</em> <em>Chaillot</em> u Parizu, ilustrirao književna djela (Ch. Vildrac).
<strong>CHAPLAIN, </strong><strong>Jules</strong><strong>-</strong><strong>Cl</strong><strong>&eacute;</strong><strong>ment</strong><strong>,</strong> francuski kipar, medaljer i litograf (Mortagne, dept. Orne, 12. VII. 1839 – Pariz, 13. VII. 1909). Od 1857 polazio<em> &Eacute;</em><em>cole</em> <em>des</em> <em>Beaux</em><em>-</em><em>Arts</em><em>,</em> zatim učio kod kipara F. Jouffroya i medaljera E.-A. Oudin&eacute;a. Od 1863 izlagao u<em> Salonu </em>i na drugim izložbama u Francuskoj i inozemstvu. Od 1881 član <em>Acad</em><em>&eacute;</em><em>mie</em> <em>des</em> <em>Beaux</em><em>-</em><em>Arts</em>. Radio portretna poprsja i reljefne medaljone; za novu parišku vijećnicu izradio kipove A.-G.-H. Regnaulta i slikara Grosa (oba 1883), za veliku dvoranu u Sorbonnei statuu Rollina, te 1909 spomenik O. Gr&eacute;arda i medaljon L. Delibesa na groblju Montparnasse. Među Chaplainovim djelima najvrednije su medalje i plakete. Početni su mu radovi pod utjecajem Oudin&eacute;a (spomen-plaketa Pariške svjetske izložbe 1867); kasnije se osamostaljuje. Na plaketama zabilježio je niz značajnih događaja u Francuskoj (1870 plaketa otvaranja Sueza; 1882 nova gradska vijećnica i t. d.). Osamdesetih godina počeo je pod utjecajem renesansnih majstora modelirati plakete za lijevanje; u toj je tehnici izradio velik broj portreta suvremenika. S vremenom njegove kompozicije postaju slikovitije, a obrisi puniji i mekši; uz ovalan oblik medalje često upotrebljava i pravokutan oblik plakete.&lt;tab&gt;E. Ž.
<strong>CHAPLIN, </strong><strong>Charles,</strong> francuski slikar i grafičar (Andelys, 8. VI. 1825 – Pariz, 20.1. 1891). Podrijetlom Englez, naturalizirani Francuz. Mimo škola i slikarskih pokreta svoga vremena nalazi u gracioznom prikazivanju ženskih likova i aktova, svoj izraz koji izvire iz tradicije XVIII <em>st</em><em>.</em> (F. Boucher). Profinjeni kolorist, dekorater i bakropisac. U doba Drugoga carstva radio je dekorativne uljene slike za stropove u dvoru Tuileries, u palači Elys&eacute;e i u stubištu Com&eacute;die-Fran&ccedil;aise.
<strong>CHAPU, Henri-Michel-Antoine,</strong> francuski kipar i medaljer (Le M&eacute;e, 29. IX. 1833 – Pariz, 21. IV. 1891). Studirao od 1849 kod Pradiera i Dureta u pariškoj<em> &Eacute;</em><em>cole</em> <em>de</em> <em>Beaux</em><em>-</em><em>Arts</em><em>,</em> a zatim u Rimu. Od 1863 izlaže u Salonu<em> (Merkur; </em><em>Jeanne</em> <em>d</em><em>&rsquo;</em><em>Arc</em><em>; Mladost).</em> Radio portretna poprsja u mramoru, bronci i terakoti (A. Dumas u Com&eacute;die-Fran&ccedil;aise, Berryer u Palais de Justice, L. Bonnat, S. Carnot), skulpturu za crkve, nadgrobne spomenike i fontane. Stil mu je akademski i konvencionalan. Više invencije pokazao je u portretnim medaljama i plaketama, te u sitnoj plastici u kamejama.
<strong>CHARCHOUNE (Čaršun), </strong><strong>Serge</strong><strong>,</strong> francuski slikar i pjesnik ruskog podrijetla (Bugursulan, Ukrajina, 1888–). Studira slikarstvo u Moskvi. God. 1912 dolazi u Pariz. Prvi put izlaže u<em> Salon </em><em>des</em> <em>Ind</em><em>&eacute;</em><em>pendants</em> 1913. Samostalno izlaže od 1920. Sudjeluje na izložbama dadaista i surađuje u dadaističkim revijama. Bliz je G. Braqueu po crtežu i J. Grisu po harmoniji tonova. Fantast na način Odilona Redona. Od 1928 približuje se apstraktnom izrazu i pripada grupi <em>Cercle</em> <em>et</em> <em>Carr</em><em>&eacute;.</em> Između 1947 i 1956 ima više samostalnih izložaba u Parizu.
<strong>CHARDIN</strong><strong>, </strong><strong>Jean</strong><strong>-</strong><strong>Bap</strong><strong>tiste-</strong><strong>Sim</strong><strong>&eacute;</strong><strong>on</strong><strong>,</strong> francuski slikar (Pariz, 2. XI. 1699–6. XII. 1779). Učio kod P.-J. Cazesa i N.-N. Coypela. Stječe solidno tehničko znanje i vještinu slikanja predmeta po modelima, uglavnom kao samouk. God. 1728 sudjeluje na<em> Izložbi mladih</em> na Place Dauphine, gdje je zapažena njegova mrtva priroda<em> Raža.</em> Iduće godine postaje član slikarske akademije kao &raquo;slikar cvijeća, voća i karakternih figura&laquo;. Premda je time, po tematici koju slika, klasificiran kao slikar drugog reda (glavne su teme tog razdoblja hist. scene, prikazi galantnih svečanosti inspirirani suvremenom literaturom te reprezentativni portret), on je zahvaljujući upravo ovoj tematici ubrzo postao popularan u građanskom staležu. Kao početnik slikao je t. zv.<em> singeries</em> (dekorativno-groteskni motivi rokokoa s majmunima), a zatim nature morte, većinom s &lsquo;mrtvim životinjama. Od 1732, kada njegovo slikarstvo poprima ustaljen i definitivan oblik, Ch. slika genre-scene, mrtve prirode i portrete, te se već po odabiranju tema bitno razlikuje od svojih suvremenika. Tadašnjoj pomodnoj i sladunjavoj maniri rokokoa, koja zadovoljava ukus vladajuće aristokratske publike, sin stolara Ch. suprotstavlja se svojim jedrim i upravo demokratskim realizmom pučanina, koji likovno ide vlastitim putem. U genre-scenama (slika ih pretežno u srednjoj fazi života), nastalim pod utjecajem holand. genrea, s kojim se susreo u dvorskim zbirkama u Parizu, po prvi put u Francuskoj obrađuje motive građanskih int&eacute;rieura ponajviše sa jednim likom u zatvorenim tamnim prostorima (<em>Odgojiteljica</em> i<em> Doručak,</em> Beč, galerija Liechtenstein;<em> Sudopera,</em> Glasgow, Hunterian Mus.;<em> Čistačica mrkve,</em> M&uuml;nchen, Stara pinakoteka). Njegove brojne mrtve prirode (nastale pretežno za posljednjih 25 godina rada) bogate su u raznolikosti sadržaja, a predmeti na njima individualizirani i ostvareni produhovljeno realistički (<em>Atributi muzike; Lule i vrčevi; Srebrni vrč; Amblemi umjetnosti; Bakreni kotao; Kolač, </em>sve Pariz, Louvre). U svojim portretima od svih suvremenika najdublje zahvata u psihički izraz modela (<em>Autoportret</em> i<em> Portret žene,</em> Pariz, Louvre); oni su gotovo uvijek tretirani u vezi s nekom radnjom i tematski se poistovećuju s genreom (<em>Djevojčica s reketom,</em> Firenca, Uffizi;<em> Kuća od karata,</em> London, National Gali.; <em>Dječak sa zvrkom,</em> Pariz, Louvre). Ch. je bio odličan tehničar; pomno je i dugo izrađivao svoja djela u ulju sitnim potezima kista, nanoseći boje u nekoliko slojeva. Potkraj života prešao je na tehniku pastela.<br /> Ne samo po izboru motiva nego i po načinu, na koji su oni interpretirani, Ch. je jedan od slikara &raquo;komornog&laquo; karaktera, bilo da se radi o mrtvoj prirodi, prizoru u int&eacute;rieuru ili o prikazu ljudskog lika. Ako se u djelima rane faze još uvijek opaža narativna komponenta u kompozicionoj strukturi (utjecaj Holandije), u djelima zrele faze Ch. je postigao onu sažetost, koja je karakteristična za plejadu franc. slikara, čiji se niz započinje s Fouquetom te se preko Poussina, Georgea La Toura i Corota završava sa C&eacute;zanneom. Najznačajnije je u njegovu djelu, što je njegujući intimnost – a to je osnovna crta njegova karaktera i njegova slikarstva – dosegao u njezinom savršenom izrazu formu monumentalnosti. Njegova je misao do krajnosti jednostavna, a u toj jednostavnosti bogata i snažna. Slikajući skup najobičnijih predmeta na površini stola, Ch. postaje pjesnik stvari i razvija na njihovim oblinama bogate i melodične tonske akorde. Unutar sažetog registra, od bijele boje do tamnosmeđeg okera u bezbrojnim nijansama, od mekog sivila do otvorenog modrog izmjenjuju se diskretno intonirane površine, koje izrazuju lirske reakcije slikara ne samo na temu mrtve prirode, nego na temu života uopće. Njegova je poetizacija antideskriptivna i lišena slučajnosti; Ch. isključuje sve, što je nebitno. Predmet je viđen u sumi značenja: vrč je volumen okera, koji dobiva svoj poetski smisao u odnosu na cjelinu atmosfere, koja ga obavija. Na njegovim se slikama svijetlo smiruje do nepomičnosti, kompoziciona se osnova sažima do maksimuma; oblici su predmeta konstruirani s krajnjom egzaktnošću, a svaki je pokret tona u procesu modulacije rezultat nepogrešive poetske logike. No ta logika nije samo pikturalna; ona ima u vidu tadašnjih okolnosti i drugo značenje. &raquo;Chardin je sam po sebi dovoljan dokaz, da je zanatlijska sitna buržoazija Francuske po svom pažljivom duhu, po svojoj sposobnosti organiziranja i po svojoj jedroj profinjenosti dostojna da preuzme kraljevstvo u svoje ruke. – Chardin najbolje od svih umjetnika i na najodredeniji način predstavlja osnovno nastojanje stoljeća&laquo; (E. Faure.)<br /> LIT.: <em>E.</em> i<em> J. Goncourt,</em> L&rsquo;art du dix-huiti&egrave;me si&egrave;cle, Paris 1880. – <em>J. Guiffrey,</em> Catalogue raisonn&eacute; des oeuvres de J. B. Chardin, Paris 1908. – <em>H. Furst,</em> Chardin London i New York 1911. – <em>V. A. de Ridder</em><em>,</em> J.-B.-S. Chardin, Paris 1932. – <em>G. Wildenstein,</em> Chardin, Bruxelles 1933. – <em>F. Pilon, </em>Chardin, Paris 1941.&lt;tab&gt;B. Ho.<br /> <em>VIDI </em><em>PRILOG</em>
<strong>CHARIVARI</strong> (starofranc. chalivali <em>zbrka),</em> <strong>1.</strong> bučna i disonantna muzika; svaka zaglušna buka.<br /> <strong>2.</strong> Raznovrsni privjesci na lancu za sat u XVIII i XIX <em>st.</em><br /> <strong>3.</strong> Satirički časopis, koji je 1832 osnovao Ch. Philippon, i u kojemu su uz ostale značajne pisce i crtače svojim litografiranim karikaturama surađivali H. Daumier i P. Gavarni.
<strong>CHARLET, Frantz,</strong> belgijski slikar i grafičar (Bruxelles, 29. I. 1862–1928). Studirao na akademiji u Bruxellesu i na <em>&Eacute;cole des Beaux-Arts</em> u Parizu. Istaknuta ličnost među belg. impresionistima. Sa Th. van Rysselbergheom i J. Ensorom osniva društva <em>Les</em> <em>XX</em> i <em>Libre</em> <em>Esth</em><em>&eacute;</em><em>tique</em><em>.</em> U ulju, akvarelu i bakropisu radi pejzaže, marine, portrete i genre-scene (<em>Pogreb; Ribarske žene; </em><em>Dordrecht</em> i dr.). Jedan od osnivača <em>Soci&eacute;t&eacute; </em><em>Internationale </em><em>de la peinture &agrave; l&rsquo;eau,</em> Paris 1906.<br /> <strong>CHARLOTTENBURG</strong><strong>,</strong> zap. dio Berlina, do 1920 samostalan grad. Počeo se razvijati 1701 oko dvorca Lietzenburg, ljetne rezidencije pruske kraljice Sofije Šarlote. Središnji trakt dvorca počeo je graditi u duhu kasnog baroka J. A. Nering 1695, a nastavio 1701–07 J. F. Eosander; u vrijeme Fridrika Velikog podigao je G. W. Knobelsdorff ist. krilo (od 1740) s poznatom t. zv. zlatnom galerijom. Ovi dijelovi dvorca teško su stradali za bombardiranja 1943. Park oko dvorca, nalik na versailleski, uredio je 1694 A. Le N&ocirc;tre. K. G. Langhans projektirao je dvorsko kazalište i <em>Belvedere</em><em>.</em> Klasicistički mauzolej Hohenzollernovaca sagrađen je prema nacrtima K. F. Schinkela. U dvorcu se nalaze izložbene prostorije, dvorski muzej i muzej muzičkih instrumenata.
<strong>CHARONTON (</strong><strong>Quarton</strong><strong>), Enguerrand,</strong> francuski slikar (Laon, oko 1410 – Avignon, 1466). Djelovao u juž. Francuskoj 1447–61; jedan od majstora avignonske slikarske škole, koja se razvila pod utjecajem Flamanaca i tal. renesanse. Sam Ch. srodniji je sienskoj tradiciji, koja je u Avignonu zavladala stotinjak godina prije Charontonova boravka u tom gradu. Njegova su utvrđena djela <em>Vierge de la Mis&eacute;ricorde</em> (1492, muzej Cond&eacute;, Chantilly) i <em>Krunisanje Bogorodice</em> (1493, hospicij u Villeneuve-les-Avignon), a po stilskim obilježjima i monumentalnosti kompozicije pripisuje mu se <em>Avignonska </em><em>Piet&agrave;</em> (Pariz, Louvre).
<strong>CHARPENTIER, </strong><strong>Alexandre-Louis-Marie,</strong> francuski kipar (Pariz, 10. VI. 1856–4. III. 1909). Glavni su mu radovi u sitnoj plastici brončani medaljoni i plakete s portretima suvremenika (F. Copp&eacute;e, A. Besnard, E. Goncourt, C. Pissarro, E. Zola, C. Meunier), a u većim formatima reljefi<em> (Mlada majka doji dijete; Pekar; Žena u kupatilu; Ples).</em> Oko 1900 posvećuje se primijenjenoj umjetnosti i radi osnove za int&eacute;rieure i pokućstvo.
<strong>CHARTRES,</strong> nekoć rimski<em> Autricum</em> ili<em> Carnotum,</em> glavni grad franc. d&eacute;partementa Eure-et-Loir, s katedralom, koja je po hist. i umjetničkom značenju jedan od glavnih spomenika franc. gotike. Sagrađena je na mjestu prvotne kršćanske građevine iz IV <em>st.,</em> podignute povrh starog druidskog svetišta. U XI i XII <em>st. </em>izgrađivana je kao romanička bazilika, koja je stradala u požarima 1134 i 1194. Dalja izgradnja nastavlja se iznad stare kripte i uključuje pojedine sačuvane arhitektonske dijelove (zap. pročelje); kao cjelina doseže završnu fazu 1260, kad je posvećena u prisutnosti Louisa Svetog. Njezin tlocrt, uslovljen dimenzijama i oblikom kripte, predstavlja latinski križ, kojemu su uzdužni i poprečni krakovi trobrodni, dok je prostrani kor petorobrodan i završava se poligonalnom apsidom. Sistem stupova i križnih rebara, što nose svod, te kontrafora i potpornih lukova predstavlja u pogledu konstrukcije potpuno zrelu realizaciju i prototip visokogotičke građevine u Francuskoj. Na zap. pročelju nalaze se dva nejednaka zvonika, južni u prvobitnom obliku iz XII <em>st.,</em> a sjeverni obnovljen 1507–13. Uz jezgru objekta nadograđivane su od XIV <em>st.</em> sakristija i nekoliko kapela. Pregrada, što zatvara kor, započeta je 1516, a dovršena u poč. XVII <em>st.</em> Od izvanredne je umjetničke vrijednosti skulpturalni ukras katedrale, koji se sastoji od preko 2000 kiparskih djela (puna skulptura, visoki reljefi, pojedinačni kipovi, grupe) s temama sakralnim, crkveno-hist. i alegorijskim; po stilskim obilježjima ona obuhvaćaju širok raspon od krutih forma romanike pa do naturalističkih tendencija kasne gotike. Slikani prozori <em>(vitraili),</em> od kojih najstariji potječu iz XIII<em> st</em>., idu po svojim mnogovrsnim likovnim rješenjima i čudesnim kolorističkim harmonijama medu najljepše i najbogatije, što je u ovom umijeću stvoreno u srednjovj. Francuskoj.<br /> LIT.:<em> A. Clerval,</em> Chartres, sa cath&eacute;drale, ses monuments, Chartres s. a. – <em>C. d&rsquo;Armancourt,</em> Chartres, Chartres 1908.<strong>&lt;tab&gt;</strong>S. Bić.<br /> <em>VIDI PRILOG</em>
<strong>CHASE, William Merrit,</strong> američki slikar (Franklin Township, Ind., 1. XI. 1849 – New York, 25. X. 1926). Učio u M&uuml;nchenu kod W. Leibla, razvio se pod utjecajem franc. impresionista. U amer. slikarstvo prvi unosi duh suvremenih evr. likovnih strujanja. Slikao romantično-hist. genre, pejzaže i portrete. Značajni su njegovi portretni likovi, koji uza svu svoju modernu fakturu ukazuju, da je C. bio poznavalac i poklonik umjetnosti Vel&aacute;zqueza.
<strong>CH</strong><strong>AS-</strong><strong>LABORDE</strong> (pravo ime<strong> Charles Laborde</strong>), francuski slikar i grafičar (Buenos Aires, 8. VIII. 1886 – Pariz, 30. XII. 1941). Učio na akademiji <em>Julian</em> i na <em>&Eacute;cole des Beaux-Arts</em> u Parizu. Radio crteže (karikature) za <em>Rire</em> <em>rouge</em> i <em>La</em> <em>Baionette</em><em>.</em> Ilustrira gravirama knjige &Eacute;. Zole, G. de Maupassanta, P. Moranda, M. Aymea i dr. Izdao album litografiranih crteža <em>La</em> <em>porte </em><em>ouverte</em><em>.</em>
<strong>CH</strong><strong>AS</strong><strong>S</strong><strong>&Egrave;</strong><strong>RI</strong><strong>AU</strong><strong>, </strong><strong>Th</strong><strong>&eacute;</strong><strong>odore</strong><strong>,</strong> francuski slikar (Sainte Barbe de Samana, San Domingo, 20. IX. 1819 – Pariz, 8. X. 1856). Do 1834 studira u atelieru J.-D. Ingresa i radi slike sa sakralnim i mitološkim temama. Nakon boravka u Alžiru osvojila ga je Delacroixova paleta, te je u kasnijem radu nastojao spojiti strogu preciznost Ingresova crteža s bujnim koloritom romantika. Baudelaire ga je oštro prekoravao, da je epigon i eklektik, no Ch. je u svojim djelima očitovao toliko individualne nadarenosti i smisla za ljepotu slikarskog izražaja, da mu se priznaje dolično mjesto usred dvaju glavnih stilskih smjerova u franc. slikarstvu u prvoj pol. XIX <em>st</em><em>.</em> Po svojim dekorativnim slikama (ulja na platnu montirana na stijene; pariške crkve Saint-Merry, Saint-Philippe-du-Roule, Saint Roch i uništeni ciklus u <em>Cour</em> <em>des</em> <em>Comptes</em>) jedan je od inicijatora velikog dekorativnog slikarstva. U ulju su mu glavni radovi ženski aktovi, poluaktovi (kod kojih se javlja gotovo uvijek isti model, egzotičan, senzualan i bolećiv) i portreti.<br /> DJELA:<em> Venera Anadiomena; Apolon i Dafna; Suzana u kupelji; </em><em>Estera</em><em>; Tepidarij; </em><em>Machtet</em><em>h</em> <em>i vještice; Dvije sestre;</em> portreti Lacordairea i Mile Cabarrus.<strong><em><br /> </em></strong>LIT.:<em> H. </em><em>Marcel,</em> Chass&eacute;riau, Paris 1911. –<em> L. </em><em>B</em><em>&eacute;</em><em>n</em><em>&eacute;</em><em>dite,</em> Th&eacute;odore Chass&eacute;riau. Sa vie et son oeuvre, Paris 1932. – Catalogue de l&rsquo;exposition Chass&eacute;riau, Paris 1934.
<strong>CHASTEL</strong><strong>, </strong><strong>Roger</strong><strong>,</strong> francuski slikar (Pariz, 1897–). Završio <em>&Eacute;</em><em>cole</em> <em>des</em> <em>Beaux</em><em>-</em><em>Arts</em><em>,</em> zatim polazi <em>Acad</em><em>&eacute;</em><em>mie</em> <em>Julian</em> i <em>Acad</em><em>&eacute;</em><em>mie</em> <em>Ranson.</em> Izlaže od 1927 u<em> Salon </em><em>d</em><em>&rsquo;</em><em>Automne</em> i<em> Salon </em><em>des</em> <em>Tuileries</em><em>. </em>Pripada grupi apstraktnih umjetnika <em>Cercle</em> <em>et</em> <em>Carr</em><em>&eacute;.</em> God. 1932 dobiva <em>Grand Prix de la Peinture. Sudjeluje na</em> <em>Biennaleu</em> u Veneciji i u S&atilde;o Paulu. Izlaže u<em> Salon </em><em>de Mai</em> u Parizu od njegova postanka 1948. Radi kartone za tapiserije, crteže i karikature.
<strong>CHATSWORTH</strong><strong>,</strong> sjedište vojvode od Devonshirea (Derbyshire, Engleska). Dvorac građen 1688–1702 prema osnovi Williama Talmana u palladiovskom stilu; 1820–40 dodano sjev. krilo. U njemu se nalazi bogata biblioteka, četiri tapiserije iz XV <em>st</em><em>.</em> (vjerojatno iz Tournaia) i dragocjena zbirka slika, crteža i skulptura (djela D&uuml;rera, Holbeina, Michelangela, Leonarda, Rafaela, Tiziana, P. Veronesea, J. van Eycka, J. Klovića, Reynoldsa, Canove, Thorwaldsena i dr.).
<strong>CHATZPECK</strong><strong>, </strong><strong>Jakob</strong><strong>,</strong> kaligraf iz poč. XV <em>st</em><em>.</em> Po narudžbi župnika Kolomana de Manswerda pisao je i u augustu 1410 dovršio rukopis <em>M</em><em>oralia</em> <em>beati</em> <em>Gregorii</em> <em>papae</em><em>.</em> Minijature je izradio t. zv. <em>Ernstminiator</em> u Wiener Neustadtu. <em>Moralia</em> i jedan rukom pisani misal je župnik Koloman poklonio župnoj crkvi u Kranju. Po svojoj kvaliteti to je jedan od najbogatijih iluminiranih rukopisa u Sloveniji. Po stilu pripada češ. iluminatorskoj školi.<br /> LIT.: <em>J</em><em>. Smrekar,</em> S. Gregorii M. Moralium 2. XXXV kranjskega farnega arhiva, Zgodovinski zbornik, 1890, 9, str. 131-–138. – <em>M. Kos</em> i <em>F</em><em>. </em><em>Stel</em><em>&egrave;,</em> Srednjeveški rokopisi v Sloveniji, Ljubljana 1931. – <em>F</em><em>. </em><em>Stel</em><em>&egrave;</em>, Monumenta artis slovenicae, I, Ljubljana 1935, str. 50.&lt;tab&gt;F. St.
<strong>CHAUDET, 1. </strong><strong>Antoine-Denis,</strong> francuski kipar i slikar (Pariz, 31. III. 1763 – 19. IV. 1810). Učio u Parizu i Rimu. Glavni predstavnik klasicizma u franc. skulpturi, favorizirani kipar dvora u doba empirea. Izradio nekoliko Napoleonovih spomenika i poprsja, te lik Napoleona kao Cezara na stupu na pariškom trgu Vend&ocirc;me. Radio grupe i reljefe s temama iz antike i mitološkim figurama. Kao slikar slijedi smjer J.-L. Davida.<br /> <strong>2. </strong><strong>Jeanne</strong><strong>-&Eacute;</strong><strong>lisabeth</strong><strong>,</strong> francuska slikarica (Pariz, 23. I. 1767– 18. IV. 1832). Učenica slikarice E. Vig&eacute;e-Lebrun i svog muža A.-D. Chaudeta. Izlagala u pariškom Salonu 1798–1817 slike, rađene prvotno u maniri J.-B. Greuzea, a zatim pod utjecajem Davidova klasicizma. Glavna su joj tema likovi žena i djece, koje prikazuje kao portretne studije ili u genre-prizorima.
<strong>CHAUVEAU, Ren&eacute;,</strong> francuski kipar (Pariz, 1. IV. 1663 – 6. VII. 1722). Učenik F. Girardona i Ph. Caffieria i sljedbenik njihove barokne manire. Radi u Versaillesu i za parišku crkvu <em>St</em><em>. </em><em>Louis</em> <em>des</em> <em>Invalides</em><em>;</em> 1693–1700 djeluje u Švedskoj kao dvorski kipar Karla XI i Karla XII; na povratku radi u Berlinu za Friedricha I, a u Francuskoj ponovo za Versailles te za dvorce<em> Rois-</em><em>sye</em><em>-</em><em>en</em><em>-</em><em>Brie</em><em>, Harcourt, Frescati</em> i<em> Zabern</em> (1719). Izveo kipove za kapelu u Versaillesu i za crkve <em>St</em><em>. &Eacute;</em><em>tienne</em> <em>du</em> <em>Mont</em> i <em>St</em><em>. </em><em>Sympho</em><em>rien</em> u Parizu.
<strong>CHAUVEL</strong><strong>, </strong><strong>Th</strong><strong>&eacute;</strong><strong>ophile</strong><strong>-</strong><strong>Narcisse</strong><strong>,</strong> francuski slikar i grafičar (Pariz, 2. IV. 1831 – 28. XII. 1909). Učenik F.-E. Picota i Th. Alignya. Slika pejzaže u fontainebleauškoj šumi i okolici Pariza. Od 1855 bavi se litografijom, od 1862 bakropisom. U grafici izvodio najprije vlastite radove, a zatim reproducirao pejzaže drugih slikara (J.-B.-C. Corot, Ch.-F. Daubigny, N. Diaz, J. Dupr&eacute;, Th. Rousseau i dr.). Umio je u reprodukcijama vrlo uspješno izraziti slikarsku fakturu i karakteristike original&acirc; majstora barbizonske škole.
<strong>CHAVANNES</strong><strong>, &Eacute;</strong><strong>douard</strong><strong>,</strong> francuski orijentalist, sinolog (Lyon, 5. X. 1865 – Pariz, 29. I. 1918). U diplomatskoj službi u Pekingu 1889–93 bavio se kineskom arheologijom; od 1893 predaje kin. jezik i historiju na <em>Coll</em><em>&egrave;</em><em>ge</em> <em>de</em> <em>France</em> u Parizu. Glavni su njegovi naučni radovi <em>Mission arch&eacute;ologique dans la Chine septentrionale</em><em>,</em> 1909–15; <em>Documents sur les Tou Kiue occidentaux</em><em>, </em>1903; <em>Un trait&eacute; manich&eacute;en retrouv&eacute; en Chine</em><em>,</em> 1913 i <em>Cinq cents contes et apologues extraits du Tripitaka chinois, </em>1910–11.
<strong>CHAVANNES, Puvis de</strong> v.<em> Puvis de Chavannes, Pierre</em>
<strong>CHELIMSKI, Oscar,</strong> američki slikar (New York, 1923–). Studirao na <em>Art Students League</em> i kod H. Hofmanna (1946–47). Dolazi 1948 u Pariz, gdje 1953 priređuje prvu samostalnu izložbu; kasnije izlaže u Madridu, Minneapolisu i Amsterdamu. Svoje apstraktne kompozicije gradi na intenzivnim kolorističkim sukobima pastoznih namaza, u kojima dominiraju topli i duboki tonovi. Virtuoznom kaligrafijom razbija plošnost i postizava dojam vibracije boja.
<strong>CHELL</strong><strong>&Eacute;</strong><strong>EN</strong><strong>,</strong> najstarija kultura donjeg paleolitika. Naziv je dobila po gradiću Chelles nedaleko Pariza, gdje je pronađeno veliko nalazište te kulture. U novije vrijeme upotrebljava se za predmete iste kulture naziv<em> Abbevillien.</em> Najkarakterističnije je oruđe t. zv. ručni klin (&raquo;coup de poing&laquo;). To je kameni artefakt bademastog oblika, grubo obrađen sa obadvije strane (veličine 10–15<em> cm </em>rjeđe 25<em> cm</em>). Naziva se i univerzalnim klinom, jer je služio u različne svrhe (za guljenje kože, obradbu drva, kao sjekira i dr.). Kultura Chell&eacute;ena rasprostranjena je u Francuskoj, srednjoj Evropi (na Balkanu nije nađena), u Velikoj Britaniji, Africi, te na Prednjem i Dalekom Istoku.&lt;tab&gt;A. S. D.
<strong>CHEŁMOŃSKI, </strong><strong>J</strong><strong>&oacute;</strong><strong>zef</strong><strong>,</strong> poljski slikar (Boczki kraj Varšave, 6. XI. 1850 – Kukl&oacute;wka kraj Varšave, 6. IV. 1914). Studirao u M&uuml;nchenu i u svojim se ranijim radovima povodio za tamošnjom akademsko-romantičnom školom. Slika pejzaže i genre iz poljskog narodnog života na način J. Kossaka i J. Brandta. God. 1875–89 boravi u Parizu, gdje na njega utječu impresionisti; teme njegovih slika ostaju iste, no tretman postaje slobodniji, kolorit bogatiji, a atmosfera pleneristički prozračna. Otvorio je put impresionizmu u polj. slikarstvu, u kojemu je smatran prvom umjetničkom ličnošću evr. formata.
<strong>CHELSEA</strong><strong>,</strong> manufaktura porculana u sadašnjem predgrađu Londona, osnovana 1730; u njoj je J. Wedgwood izgrađivao emaljirani porculan do 1774. Dekoracija Ch.-porculana najčešće je ružičasta i ljubičasta; izrađuju se predmeti srodni onima manufaktura u S&egrave;vresu i Meissenu,, figure i grupe s obilježjima rokokoa te bočice za mirise (v.<em> Porculan</em>).
<strong>CHENAVARD, </strong><strong>Paul</strong><strong>-</strong><strong>Marc</strong><strong>-</strong><strong>Joseph</strong><strong>,</strong> francuski slikar (Lyon, 9. XII. 1808 – Pariz, 12. IV. 1895). Studirao na<em> &Eacute;</em><em>cole</em> <em>des</em> <em>Beaux</em><em>-</em><em>Arts</em><em>,</em> zatim radio kod L. Hersenta, J.-A.-D. Ingresa i E. Delacroixa; 1827 polazi na dvije godine u Italiju, gdje kopira stare majstore i dolazi u dodir s filozofom Hegelom; pod njegovim utjecajem posvećuje se filozofskim i estetskim studijama koje nastoji primijeniti u slikarstvu. Za drugog boravka u Rimu utjecao je na njega susret s F. Overbeckom i P. Corneliusom. Oslikao pariški <em>Panth</em><em>&eacute;</em><em>on</em> hist, slikama u tehnici grisaillea. Baveći se teorijom slikarstva izdao knjigu: <em>Grammaire</em> <em>des</em> <em>Arts</em> <em>du</em> <em>dessin</em><em>.</em> Djela su mu obilježena izražajnim crtežom, ali u koloritu su hladna i kruta; ideje, koje je zastupao u teoriji, nije ostvario u pokušajima da dade monumentalnu sintezu: povijest čovječanstva u slici<em> (Palin</em><em>g</em><em>&eacute;</em><em>n</em><em>&eacute;</em><em>sie</em> <em>universelle</em><em>).</em>
<strong>CHENONCEAUX</strong><strong>,</strong> dvorac na rijeci Cher, departman Indreet-Loire, Francuska. Građen je u ranorenesansnom stilu oko 1513–20 na mjestu starijeg dvorca. Smješten je na rijeci, ima kvadratičan tlocrt s ugaonim kulama. Kratak pomični most<em> (pontlevis)</em> spaja glavni ulaz u dvorac s terasom, koju štiti okrugla kula. S južne se strane na dvorac nadovezuje most, koji je sagradio Ph. Delorme; on je 1580 podigao na njemu dvostruku galeriju, koja se svojim klasicističkim elementima razlikuje od arhitekture dvorca. Delorme je sagradio i<em> Kancelariju,</em> a B. Palissy projektirao geometrijski pravilne nasade i park prema tal. uzorima. Dvorac je obnovljen 1864–78.
<strong>CHEREAU</strong><strong>,</strong> porodica francuskih grafičara iz Pariza (XVIII <em>st.</em>); njezin je najznačajniji član <em>Fran</em><em>&ccedil;</em><em>ois</em> <em>st</em><em>.</em> (Blois, 20. III. 1680 – Pariz, 15. IV. 1729). Učio kod G. Audrana i P. Dreveta; 1718 postao član akademije i dvorski bakrorezac. Radio portrete istaknutih ličnosti po slikama H. Rigauda. Bavio se umnožavanjem i prodajom bakroreza.
<strong>CH&Eacute;RET,</strong> <strong>1</strong><strong>. </strong><strong>Jules,</strong> francuski slikar i grafičar (Pariz, 31. V. 1836–1932). Nakon boravka u Engleskoj, gdje je studirao nove postupke u tehnici višebojne litografije, osniva u Parizu štampariju, u kojoj izrađuje kolorirane plakate. Stvorio nov stil plakata, jednostavan i lapidaran, elegantan i duhovit. U toj struci preteča je H. Toulouse-Lautreca i plejade slikara i grafičara, koji su rješavali ove zadatke. Radio je također exlibrise, dekorativne slike i kartone za parišku manufakturu<em> Gobelin.</em><br /> <strong><em>2.</em> </strong><strong>Gustave</strong><strong>-</strong><strong>Joseph</strong><strong>,</strong> francuski kipar, porculanski plastičar i keramičar (Pariz, 1838 – 15. VI. 1894). Mlađi brat slikara i grafičara Julesa Ch&eacute;reta. Uči kod A.-E. Carrier-Belleusea. God. 1887 postao direktor umjetničkog odjela u <em>Manufacture</em> <em>Nationale</em> <em>de</em> <em>S</em><em>&egrave;</em><em>vres</em><em>.</em> Radio terakote i vaze (<em>Proljeće; Jesen; Venera na suncu </em>i dr.), te ukrasne predmete i osnove za pokućstvo.
<strong>CHESTER,</strong> glavni grad grofovije Cheshire u Engleskoj. Nekad rimski<em> castrum,</em> kojemu se oblik zadržao u urbanom rasporedu stare jezgre grada. Ch. je najbolje sačuvan srednjovj. engl. grad, s kućama građenim na kanate i okružen kamenim zidinama. Romanička katedrala iz XII<em> st.</em> dograđivana je do XV<em> st.</em> dobivajući gotičke kapele, svodove, toranj na križištu, portal i klaustar. Jednako je i romanička crkva <em>St. John</em> s vremenom dobila gotička obilježja. Na mjestu starog dvora iz doba Vilima Osvajača podignuta je 1793–1820 zgrada za upravne svrhe.
<strong>CHEVERNY,</strong> naselje u departmanu Loir-et-Cher, Francuska. Dvorac je sagradio 1630–34 graditelj Boyer za H. Huraulta, grofa od Chevernya. Na uski središnji rizalit nadovezuju se dva jednokatna krila, koja se na krajevima povisuju u dva dvokatna četvorouglasta paviljona s lanternama. Kameno stepenište, koje vodi u<em> Dvoranu straže</em> i u<em> Kraljevu odaju,</em> ukrašeno je skulpturalnom dekoracijom (cvijeće, voće, grbovi). U Dvorani straže drvena oplata i grede ukrašeni su arabeskama, cvijećem i mitološkim likovima od pozlaćena drva. Kraljeva odaja ukrašena je tapiserijama i slikama J. Mosniera.
<strong>CHIANG T&rsquo;ING-HSI,</strong> kineski slikar, kaligraf, pjesnik i učenjak (Ch&rsquo;ang-shu, oko 1669 – Peking, 1732). Cijenjen naročito kao slikar cvijeća. Od 1723 na čelu komisije, koja je izdavala orijašku enciklopediju<em> T&rsquo;u-shu-chi-ch&rsquo; ēng</em>, najopsežnije štampano djelo na svijetu.
<strong>CHIARADIA, Enrico,</strong> talijanski kipar (Caneva, 9. XI. 1855 – Sacile kod Udina, 4. VIII. 1901). Studirao najprije tehniku, a zatim kiparstvo u M&uuml;nchenu, Beču i Rimu. Glavna su mu djela javni spomenici: brončani Cavour u Padovi (1888) i konjanički kip Viktora Emanuela II na velikom nacionalnom monumentu (Vittoriano) u Rimu. Unatoč patetici i teatralnom aranžmanu ovo djelo odaje kiparovu virtuoznost u tehničkom svladavanju zadatka. Spomenik je poslije Chiaradi-ine smrti dovršio E. Gallori.
<strong>CHIARAVALLE MILANESE,</strong> opatija u Lombardiji, Italija. Utemeljio ju je 1135 Bernard iz Clairvauxa, koji je doveo cistercite u Italiju. Redovnici su se bavili prvenstveno poljoprivredom i irigacionim su radovima sanirali močvarnu zemlju. Ubrzo je samostan doživio privredni napredak i stekao imanja, među kojima su najvažnija Vicomaggiore i Consonno. Opatija je napuštena 1798, kada je u Italiji ukinut red cistercita, a bivši je samostan danas župni dvor. Današnja je crkva građena 1172–1221 na mjestu starije. Ističe se karakterističnim stapanjem cistercitskih i lombardijskih arhitektonskih i dekorativnih elemenata. Slijepe arkade groblja ukrašene su freskama u romaničkoj tradiciji. Značajna je i freska B. Luinia<em> Bogorodica s djetetom i anđelima</em> iz 1512 te korske klupe koje je rezbario C. Garavaglia 1645.
<strong>CHLARI, Mario,</strong> talijanski kazališni i filmski scenograf (Firenca, 14. VII. 1909–). Apsolviravši studij arhitekture posvetio se od 1932 scenografiji. Poslije Drugoga svjetskog rata afirmirao se kao jedan od najistaknutijih tal. scenografa svojim smionim i originalnim koncepcijama u rješavanju scenskog prostora; primjenjuje arhitektonske elemente u kombinaciji s bogatim kolorističkim efektima. Suradnik je redatelja V. de Sice, L. Viscontia, G. Strehlera i V. Gassmana<em> (Teatro d&rsquo; Arte Italiano, Piccolo Teatro di Milano).</em> Opremao djela Shakespearea, Goldonia, U. Bettia, F. Garcia Lorce, J. Giraudouxa, J. Anouilha, T. Williamsa i dr. U antičkom teatru u Sirakuzi postavio Eshilova<em> Okovanog Prometeja.</em> Glavne su mu scenografske realizacije u filmu: <em>Miracolo a Milano, I Vitteloni</em> i<em> Carosello napoletano.</em>
<strong>CHIAROSCURO</strong> v.<em> Clair-obscur</em>
<strong>CHIAVERI, Gaetano,</strong> talijanski graditelj (Rim, 1689 – Foligno, 5. III. 1770). Kao mlad čoviek dolazi u Rusiju i radi za Petra Velikog, a oko 1720 stupa u službu saskih knezova izbornika, koji su ujedno bili kraljevi Poljske. Putujući dvije godine po Poljskoj izradio mnoštvo arhitektonskih crteža i planova. Glavno je njegovo djelo barokna katolička dvorska crkva u Dresdenu, na kojoj je radio 1738–49, a koja je kasnije dovršena po njegovim nacrtima. God. 1750 vratio se u Italiju. Objelodanio raspravu o kupoli crkve sv. Petra u Rimu.
<strong>CHICAGO,</strong> najveći grad savezne države Illinois, po veličini drugi grad USA sa blizu 4 mil.<em> st.</em> Prostire se duž jugozap. obale jezera Michigan. God. 1795 Bijelci osnivaju na indijanskom teritoriju prvo naselje, na kojemu je 1803 podignuta utvrda Fort Deaborn. U svome naglom razvoju (1830 selo sa 12 kuća i 70<em> st</em><em>., </em>od 1837 grad) Ch. je zauzeo orijaške dimenzije; zajedno s novim predgrađima sačinjava konglomerat dug 100<em> km</em> i širok 30<em> km</em><em>. </em>Urbana struktura gradskog prostora u formi šahovske ploče tipično je američka, s ulicama u smjeru meridijana i paralela te dominantnim kompleksima nebodera i buildinga (u centru<em> Loop</em>), od kojih su pojedini posljednja riječ tehnike i suvremenih građevnih metoda. Naročito obilježje daju mu bulvari i parkovi uz obalu jezera, plovni kanali, poslovni i industrijski objekti, skladišta, silosi, klaonički koncerni, željeznički čvor i lučki uređaji, izgrađeni do gigantskih razmjera. Ch. je ne samo trgovačko-industrijsko i poslovno, već i intelektualno središte američkog Srednjeg Zapada. Od umjetničkih i prosvjetnih ustanova ima nekoliko univerziteta<em> (Chicago </em><em>University</em><em>, </em><em>Northwestern</em> <em>University</em><em>),</em> visokih škola, instituta, koledža, naučnih udruženja i dr. – <em>Academy</em> <em>of</em> <em>Fine</em> <em>Arts</em> osnovana je 1878, a <em>Art</em> <em>Institute</em> 1879; u njemu se nalazi jedna od najbogatijih zbirka evr. umjetnosti XIX i XX <em>st</em><em>.</em> Od važnosti su <em>Field</em> <em>Museum</em> <em>of</em> <em>Natural</em> <em>History</em> i umjetničke kolekcije Potter-Palmer, Birch-Barlett i M. A. Reyerson s djelima starih i modernih majstora. Među brojnim bibliotekama najveće su<em> Public </em><em>Library</em> (osnovana 1892, sa 2,2 mil. sv.) i Univerzitetska (osnovana 1890, sa 1,7 mil. sv.). Važnija su kazališta <em>Civic</em> <em>Opera, </em><em>Capitol</em><em>, </em><em>Diversey</em> i<em> Marbro.</em> – Na obali jezera Michigan nalaze se dvije Meštrovićeve brončane figure Indijanaca na konjima.<br /> LIT.:<em> R. </em><em>Shakleton</em><em>,</em> The Book of Chicago, Philadelphia 1920. – <em>G</em><em>. </em><em>Werner</em><em>, </em>Die Grosst&auml;dte Nordamerikas und die Ursachen ihrer Entwicklung, Frankfurt a. M. 1927. – <em>B</em><em>. </em><em>L</em><em>. </em><em>Pierce</em><em>,</em> History of Chicago, I–II, Chicago 1937.
<strong>CHIEZE (Chiese), Philippe de,</strong> talijanski graditelj iz XVII<em> st.</em> Djelovao u Švedskoj do 1661, kada seli u Berlin, gdje je umro 1673 ili 1678. Gradio i dograđivao na barokni način više dvoraca (Klein-Glienicke a. d. Havel, Potsdam) i tvrđava (Kostrzyn-K&uuml;strin, Stargard, Kolobrzeg-Kolberg).
<strong>CHIKUT</strong><strong>Ō</strong> (poznat i pod nekoliko drugih imena), japanski slikar (pokrajina Owari, oko 1776 – Kyoto, 27. IV. 1853). Ugledao se u majstore kin. slikarstva dinastija Yuan i Ming (XIII– XVII <em>st</em><em>.</em>). Slikar pejzaža, cvijeća i ptica (ždralovi, patke, fazani, ptice u snijegu, cvijeće zasuto snijegom).
<strong>CHILDE, </strong><strong>Vere</strong> <strong>Gordon</strong><strong>,</strong> engleski arheolog (Sidney, Australija, 14. IV. 1892–1958). Studirao u Australiji, kasnije u Engleskoj. Predavao prethistoriju na univerzitetu u Edinburghu i Londonu. Istraživao prethistoriju Evrope i Srednjeg Istoka, napose probleme prethistor. migracija, prethist. kulture na Balkanu i ekonomske probleme prethist. zajednica. Primjenjivao sociološke metode za objašnjavanje arheol. materijala.<br /> BIBL.: <em>The Dawn of European Civilisation,</em> 1925; <em>The Danube in Prehistory</em><em>, </em>1929;<em> New Light on the Most Ancient East,</em> 1934; <em>The Prehistory of Scotland, </em>1934; <em>Social Evolution, </em>1951.
<strong>CHILLIDA, Eduardo,</strong> španjolski kipar (San Sebastian, 10. I. 1924–). Studirao arhitekturu u Madridu. Skulpturom se bavi od 1947; od 1950 izlaže u Parizu, Bernu i New Yorku, a na <em>Biennaleu</em> 1958 u Veneciji dobiva nagradu za skulpturu. Slijedeći geometriziranu apstrakciju J. Gonzalesa i D. Smitha, u svojim invencioznim vertikalnim kompozicijama izražava pretežno aluzije na ljudski lik i pokrete tijela. Glavni mu je materijal željezo.
<strong>CHINI</strong><strong>, Galileo,</strong> talijanski slikar i scenograf (Firenca, 2. XII. 1873–). Prvotno slikar, restaurator, keramičar i dekorater; od 1908 djeluje kao scenograf. U drami opremao djela tal. i svjetskih dramskih pisaca; u operi ostvario glavne scenografske osnove u milanskoj Scali, gdje je inscenirao prvu izvedbu Puccinieve <em>Turando</em><em>t</em> (1926), njegovu operu <em>Gianni</em> <em>Schicchi</em>, Rossinievu<em> Cenerentola,</em> Giordanovu <em>La</em> <em>Cena</em> <em>delle beffe</em> i dr.
<strong>CHINOISERIE</strong> (franc;<em> kineska stvar</em>), <strong>1. </strong>umjetnina ili proizvod umjetnog obrta, koji potječe iz Kine ili je izrađen na kineski način.<br /> <strong>2.</strong> Slobodno obrađen motiv iz kineskog života, genrea i ornamentike. Javlja se kao pomodna pojava u Francuskoj u doba rokokoa u slikarstvu (A. Watteau, F. Boucher), u grafici (G. Huguier, J. Pillement), u dekoracijama int&eacute;rieura (štuk, oplata), u pokućstvu, tekstilu, keramici (fajansa, obojeni porculan) i ukrasnim predmetima. Varijanta ch. je t. zv.<em> singerie,</em> humoristički i groteskni prikazi likova majmuna u različitim akcijama.
<strong>CHINTREUIL, Antoine,</strong> francuski slikar (Pont-de-Vaux, 15. V. 1816 – Septeuil, 7. VIII. 1873). Najdarovitiji učenik C. Corota, senzibilan pejzažist, koji je u samoći i izolaciji od suvremenih likovnih previranja na svoj način poetski interpretirao ljepote franc. krajina (Igny, dolina rječice Bi&eacute;vre). Uoči pojave impresionista C. ostvaruje atmosferu pejzaža u profinjenoj vibraciji svjetlosti i slobodi kolorističkog izraza.
<strong>CHIONE, </strong><strong>Lorenzo di</strong> v. <em>Ghiberti, </em><em>Lorenzo</em>
<strong>CHIOZZOTTO</strong> (pravim imenom <strong>Antonio </strong><strong>Marinetti</strong>), talijanski slikar (Chioggia, 1710 – Venecija, 1796). Učenik i sljedbenik G. B. Piazzette. Bavio se hist. i genre-slikarstvom, radio kompozicije religioznog karaktera u Padovi, Rovigu, Trevisu i Veneciji.
<strong>CHIPIEZ, Charles,</strong> francuski arhitekt i arheolog (Ecully, 1835 – Pariz, 1901). Studirao kod E. Viollet-le-Duca i J.-Ch. Danjoya. U arhitektonskim osnovama služi se dekorativnim i konstruktivnim elementima antičkih građevina. Izvodi nadgrobne spomenike u Parizu i spomenik opsade Pariza u Buzenvalu (1874). Proučava antičku arhitekturu i izrađuje planove za obnovu starih građevina (hramovi u Jeruzalemu i Karnaku).<br /> BIBL.:<em> Histoire </em><em>critique des origines </em><em>et </em><em>de la formation des or </em><em>dres, </em>1876;<em> V histoire </em><em>de l</em><em>&rsquo; </em><em>art dans Vantiquit&eacute;</em> (sa G. Perrotom).
<strong>CHIPPENDALE, Thomas,</strong> engleski majstor pokućstva (Otley, Yorkshire, 1718 – London, XI, 1779). Tvorac stila namještaja, poznatog pod njegovim imenom. God. 1754 izdao djelo <em>The</em> <em>gentleman</em> <em>and</em> <em>cabinetmaker</em><em>&rsquo;</em><em>s</em> <em>Director</em><em>,</em> u kojemu je crtežima i tekstom prikazao svoj način izradbe pokućstva. Ovim je djelom znatno utjecao na ukus svoga vremena ne samo u Engleskoj nego i na kontinentu, napose u Njemačkoj.<br /> LIT.:<em> M. </em><em>Bell,</em> Chippendale, Sheraton and Hepplewhite furniture designs, London 1900. – O.<em> Brackett</em><em>,</em> Thomas Chippendale, London 1924. – <em>E. J. </em><em>Layton,</em> Thomas Chippendale, London 1928. – <em>A. Feulner</em><em>,</em> Kunstgeschichte des M&ouml;bels, 1930.
<strong>CHIPPENDALE-STIL</strong> oblikovao je u engleskom pokućstvu, počevši od 1750, stolar-umjetnik Thomas Chippendale. U ovom stilu spojeni su elementi engl. baroka <em>(Queen </em><em>Anne-stil)</em> i franc. rokokoa s gotičkim i kin. ukrasnim motivima u ujednačenu cjelinu, u kojoj prevladava težnja za dobrim proporcijama i pojednostavnjenjem oblik&acirc;. Glavni proizvodi bili su stolice, naslonjači, divani i pisaći stolovi; kao materijal najviše se upotrebljavao mahagoni, a kao presvlake koža, brokat i tapiserije. Nasloni sjedala nisu puni, već su razriješeni izrezbarenim plohama, a linije nogu su ravne ili blago savijene. Noge se obično završavaju plastično izdjelanim životinjskim šapama ili ptičjim kandžama. Po tendenciji za jednostavnošću<em> ch.</em> je srodan franc. stilu <em>Louis </em><em>XVI.</em> U modu je ponovo došao potkraj XIX <em>st</em><em>.,</em> a djelomice se održava i danas u onoj proizvodnji namještaja, koja imitira hist. stilove, ali uz upotrebu jeftinijeg materijala<br /> LIT.:<em> A. Feulner,</em> Kunstgeschichte des M&ouml;bels, 1930.&lt;tab&gt;S. Bić.
<strong>CHIRICO</strong><strong>, </strong><strong>Giorgio</strong> <strong>de</strong><strong>,</strong> talijanski slikar (Volos, Grčka, 10. VII. 1888–). Studirao u Ateni, Firenci i M&uuml;nchenu, gdje na njega prvotno djeluje romantični simbolizam A. B&ouml;cklina i F. Stucka. God. 1911–15 boravi u Parizu, dolazi u dodir s Picassom i tadašnjim ekstremističkim likovnim strujama; u toj atmosferi oslobađa se konvencija škole i radi slike, koje bizarnom mješavinom elemenata realnosti i irealnosti (san, podsvijest) predskazuju pojavu nadrealizma. God. 1917 inaugurira sa C. Carr&agrave;om u Ferrari &raquo;metafizičko slikarstvo&laquo;<em> (</em><em>Pittura</em> <em>metafisica</em><em>),</em> oblikujući od fragmenata stvarnosti likovni svijet antilogičan, dosljedno apsurdan i ironično groteskan. Slike iz tog razdoblja građene su na formuli plastične realizacije neobičnih predmeta i pojava, smještenih u prazne stilizirane prostore (motivi: pokućstvo na morskoj obali, okamenjeni bogovi na praznim trgovima, borbe gladijatora u sobama). Od 1925 ponovo je u Parizu; tada započinje njegova &raquo;klasicistička faza&laquo;, karakteristična po unošenju ant. fragmenata i motiva u sliku. Od 1940 živi u Rimu te slikama i napisima propagira svoja osebujna shvaćanja umjetnosti. Ch. je jedna od mnogo diskutiranih pojava unutar eksperimenata, koji su karakteristični za likovne spekulacije novijeg vremena. Radi i kao scenograf, primjenjujući u scenskim ostvarenjima iluzionistički prostor, kojim stalno operira kao jednim od faktora svoje metode građenja slike. Romanom<em> Heptameros</em> (1921) svojedobno je znatno utjecao na nadrealističku književnost. Napisao je <em>Memorie</em> <em>della</em> <em>mia</em> <em>vita</em> (1945), a sa J. Farom <em>Commedia</em> <em>dell</em><em>&rsquo; </em><em>Arte</em> <em>Moderna</em> (1945).<br /> DJELA:<em> Zabrinute Muze,</em> 1916;<em> Hektor i Andromaha,</em> 1917;<em> Povratak izgubljenog sina,</em> 1920;<em> Oproštaj viteza lutalice</em>, 1922;<em> Sjećanje na Iijadu,</em> 1924; <em>Konji na morskoj obali,</em> 1926; <em>Int</em><em>&eacute;</em><em>rieur</em> <em>u dolini,</em> 1927;<em> Pokućstvo,</em> 1929;<em> Pjesnik u nedoumici</em>; oko 50 autoportreta.<em><br /> </em>LIT.: <em>J</em><em>. Th. </em><em>Soby</em><em>,</em> The early Chirico, New York 1941. – <em>G</em><em>. </em><em>Lo</em> <em>Duca</em><em>, </em>Dipinti di Giorgio de Chirico, Milano 1945. – <em>R</em><em>. </em><em>Gaff</em><em>&eacute;,</em> Giorgio de Chirico, Bruxelles 1946.
<strong>CH&rsquo;IU</strong> <strong>YING</strong><strong>,</strong> kineski slikar oko 1500–1525, čuven po svojim prikazima gracioznih ženskih likova, pejzaža i parkova. Originali se nalaze većinom u jap. posjedu, a kopije i grafičke reprodukcije rasprostranjene su u Kini, gdje ga tradicija spominje kao slavnog umjetnika.
<strong>CHIUSI,</strong> grad u srednjoj Italiji (Toskana, pokrajina Siena). Kao<em> C</em><em>amars</em> ili<em> Chamars</em> jedno od glavnih naselja Etruraca u &larr; V <em>st. </em>Kasnije rimski<em> Clusium,</em> a u doba Langobarda sjedište vojvodine. U gradu i okolici pronađeni su mnogi važni arheol. i epigrafski spomenici etrurski i rimski, te importirani grč. predmeti (Fran&ccedil;ois-vaza). Katedrala, osnovana u V–VI <em>st</em><em>.,</em> potpuno je obnovljena 1887. Sačuvani su ostaci gradskih zidina, tvrđava i crkva S. Francesco iz XIV <em>st</em><em>.</em> Museo Civico sadržava osobito vrijedne nalaze iz doba Etruraca. Nedaleko od grada otkrivene su etrurske nekropole<em> (</em><em>Tomba</em> <em>del</em> <em>granduca</em><em>; </em><em>Tomba</em> <em>della</em> <em>scimia</em><em>)</em> sa zidnim slikama izvanrednog značenja (v.<em> Etrurija, slikarstvo</em>).
<strong>CHLEBOWSKI, Stanis</strong><strong>ł</strong><strong>aw,</strong> poljski slikar (Pohutyńce, 1835 – Kowanowice kod Poznana, 14. VII. 1884). Učio u Petrogradu i u Parizu kod J.-L. G&eacute;r&ocirc;mea. God. 1865–76 dvorski slikar sultana Abdul-Aziza u Carigradu, zatim djeluje u Parizu i Krakovu. Radio kompozicije s temama iz historije, ratova i orijentalnog života <em>(Djevica </em><em>Orleans</em> <em>ka u tamnici; Sultan </em><em>Ahmed</em> <em>III ulovu; Smrt Vladislava Varnenčika; Sobjeski pred Bečom; Ulazak Mehmeda II u Carigrad).</em>
<strong>CH</strong><strong>ŁĘ</strong><strong>DOWSKI</strong><strong>, Kazimierz,</strong> poljski kulturni historik (Lubatowka, 23. II. 1843 – 20. III. 1920). Pravo završio u Krakovu; austr. administrativni činovnik u Lavovu i Beču. Pisao je djela iz povijesti kulture i likovnih umjetnosti, koja se odlikuju temeljitim ulaženjem u materijal i živim, upravo pripovjedačkim stilom. Pritom uvijek ostaje na naučnoj razini.<br /> DJELA: <em>Siena,</em> 1904; <em>Dzv&ocirc;r w Ferrarze,</em> 1907; <em>Rzym, ludzie Odrodzenia, </em>1909; <em>Rzym</em><em>, </em><em>ludzie </em><em>baroku,</em> 1912;<em> Rokoko </em><em>we Wloszech</em>, 1915; <em>Histori&eacute; neapolitahskie,</em> 1918; <em>Ostatni Walezjusze,</em> 1920; <em>Pamietniki.</em>
<strong>CHMEL, Viliam,</strong> češki grafičar i slikar (Timisoara, Rumunjska, 14. X. 1917. –). Učio na školi za umjetni obrt i visokoj tehničkoj školi u Bratislavi. Ekspresivnost izraza u svojim slikama postiže jakim kolorizmom, a u grafici kontrastima tonova i ploha. Djelovanje svojih grafika i slika bazira na jednostavnosti stvaralačkih sredstava.
<strong>CHODOWIECKI</strong><strong>, </strong><strong>Daniel</strong> <strong>Nikolaus,</strong> njemački slikar i grafičar poljskog podrijetla (Gdansk, 16. X. 1726 – Berlin, 7. II. 1801). Zaposlen od 1743 u Berlinu kao trgovac, slika na emalju i minijature. Studira slikarstvo kod B. Rodea, postaje nastavnik i direktor akademije, no u slikanju ne prelazi granice konvencionalnog izraza, u kojemu su mu uzori J.-B. Greuze i N. Lanrcret. Mnogo je važniji kao grafičar; grafikom se bavi od 1757 i razvija izvanrednu produktivnost. Izradio je preko 2000 bakropisa, pretežno ilustracija i vinjeta za knjige, napose almanahe i kalendare. C. je punih 30 godina najaktivniji njem. ilustrator. Svojim grafičkim radovima, većinom malih formata, ilustrirao je niz prvih izdanja njem. klasika (Lessing, Klopstock, Goethe, Schiller), a također i naučnih djela (Basedow, Lavater). Najbolje se snalazi u sitnom formatu i genre-prizorima; veće kompozicije s mitološkim i hist. motivima patetične su i stereotipne. Građansku sredinu, a napose berlinski život svoga vremena, registrira s oštrim zapažanjem, koje ide do pedanterije. Bez obzira na umjetničke vrednote, njegova grafika i crteži (preko 2000) sačinjavaju neposrednu kulturno-hist. dokumentaciju razdoblja njem. rokokoa <em>(Zopf-Stil).</em><br /> LIT.:<em> W. Oettingen,</em> Daniel Chodowiecki, 1895. – <em>F-Schottm</em><em>&uuml;</em><em>ller</em><em>,</em> Daniel Chodowiecki, 1912. – <em>P. Landau,</em> Daniel Chodowiecki, 1924.
<strong>CHORIN,</strong> naselje u nekadašnjoj prus. pokrajini Brandenburg, Demokratska Republika Njemačka. Bivši cistercitski samostan. Osnovan 1258 na otoku u Paarsteinerskom jezeru, a od 1273 premješten u Chorin. Danas u ruševinama. Crkva je ranogotička trobrodna bazilika od opeke i čini sa samostanom jedinstvenu cjelinu.
<strong>CHORSABAD</strong> v.<em> Khorsabad</em>
<strong>CHOTOMSKI, </strong><strong>Ferdynand</strong><strong>,</strong> poljski slikar, crtač i grafičar (Podolje, 1797 – Piotkow, 22. X. 1880). Učio u Varšavi, Beču i Parizu. Poslije ustanka 1831 živio u inozemstvu, a potkraj života u Galiciji. Izradio ciklus crteža s prikazima polj. dvoraca i gradina, ilustrirao A. Mickiewicza, izveo bakropise za djelo <em>Recueil</em> <em>des</em> <em>antiquit</em><em>&eacute;</em><em>s</em> <em>slaves</em> (oko 1850). Bio je liječnik, a bavio se i arheologijom.
<strong>CHR</strong><strong>&Eacute;</strong><strong>TIEN</strong><strong>, </strong><strong>Gilles</strong><strong>-</strong><strong>Louis</strong><strong>,</strong> francuski grafičar (Versailles, 5. II. 1754 – Pariz, 4. III. 1811). God. 1786 konstruirao instrument <em>Physionotrace</em><em>,</em> pomoću kojeg je izveo velik broj pomno izrađenih portreta. Od 1788 radi u Parizu. Glavna djela, koja su ujedno i hist. dokumenti: autoportret, 1792; portreti C.-G. Malesherbesa, J.-P. Marata, M. Robespierrea i Madame Roland. Radio i ilustracije za knjige.
<strong>CHRIS</strong><strong>MARIUM (chrismatorium;</strong> lat.), metalna posuda s poklopcem, u kojoj se čuva posvećeno ulje za obred krizme. Ima oblik kaleža, ukrašenog ugraviranim sakralnim amblemima i motivima; u Srednjem vijeku bilo ih je i u obliku kutije, ampule, roga i t. d.
<strong>CHRISTEN</strong><strong>, </strong><strong>Wilhelm</strong><strong>,</strong> austrijski kipar i cizeljer (Star&eacute; M&egrave;sto u Moravskoj, 1818 – Graz, 23. X. 1885). Studirao na bečkoj akademiji. God. 1847 modeljer u ljevaonici u Dvoru kod Žužemberka u Sloveniji. God. 1868 učitelj za modeliranje na Visokoj tehničkoj školi u Grazu. Izradio više poprsja, medu ostalima pjesnika Anastasiusa Gr&uuml;na.&lt;tab&gt;F. St.<br /> <strong>CHRISTIANSEN</strong><strong>, </strong><strong>Hans</strong><strong>,</strong> njemački slikar i grafičar (Flensburg, 6. III. 1866 – Wiesbaden, u poč. II. 1945). Studirao u m&uuml;nchenskoj školi za umjetni obrt i u Parizu. Glavna mu je struka dekorativno slikarstvo i primijenjena umjetnost. Radio je osnove za pokućstvo, proizvode od kože i stakla, plakate, tapete, opreme za knjige, a naročito za tapiserije. U Hamburgu je pripadao udruženju <em>Volkskunst</em> i izdao djela <em>Neue</em> <em>Flachornamente</em><em>.</em> Osim u Njemačkoj djelovao je u Parizu i u USA. Glavni su motivi njegovih slikarskih radova pejzaži, marine i vedute (Venecija).
<strong>CHRISTOFLE, Charles,</strong> francuski zlatar (Pariz, 25. X. 1805 – 13. XIII. 1863). Učenik radionice Calmette. God. 1831 osnovao vlastitu radionicu, u kojoj izrađuje najprije nakit, a od 1842, primijenivši sistem galvanoplastike, srebrno posude. Poslije njegove smrti radionicu vode njegov sin <em>Paul</em> <em>Ch</em><em>.</em> (1838–1907) i nećak<em> H. Bouilhet</em> (1830–1910). Radionica <em>Christof</em><em>le</em> izrađivala je reprezentativne servise (za Napoleona III, za parišku vijećnicu), kao i serijsko posuđe prema nacrtima pojedinih umjetnika-dekoratera. Pod vodstvom Paula Christoflea i H. Bouilheta izrađivala je i dekorativne figure za fasade različnih zgrada (Louvre; pariska Opera).
<strong>CHRISTOPH</strong> <strong>VON</strong> <strong>URACH</strong><strong>,</strong> njemački kipar i drvorezbar, djelovao u poč. XVI <em>st</em><em>.</em> U Urachu je 1518 izradio krstionicu u gradskoj crkvi, u Ehringenu 1519 drvenu grupu<em> Mučenje sv. Vida, </em>a u Offenbachu nadgrobni spomenik J&ouml;rga von Bacha uz župnu crkvu. Pripisuju mu se neki oltari, propovjedaonice i raspela, izrađeni u drvu.
<strong>CHRISTOPHE</strong><strong>, </strong><strong>Joseph</strong><strong>,</strong> francuski slikar baroka (Verdun, 1662 – Pariz, 9. III. 1748). Učio kod B. Boullongnea; god. 1687 dobio <em>Prix</em> <em>de</em> <em>Rome</em> za sliku<em> Potop.</em> Za ceh pariskih zlatara naslikao 1696 u Notre-Dame <em>Čudo pet hljebova.</em> Od 1702 član, a 1744 rektor pariske akademije. Slikao genre i kompozicije s biblijskom tematikom, te kartone za tapiserije<em> (Rođenje dauphina </em><em>Louisa</em> <em>XIV).</em>
<strong>CHRISTUS</strong> <strong>(Cristus), </strong><strong>Petrus</strong><strong>,</strong> nizozemski slikar (Baerle kraj Genta, ? – Brugge, 1472 ili 1473). Od 1444 građanin je Bruggea, &raquo;Firence&laquo; stare Nizozemske. Arhivi ga spominju više puta; svoja djela često datira i signira<em> (</em><em>Petrus</em> ili <em>Petr</em> <em>XPI</em><em>).</em> Poznato je oko dvadeset i pet njegovih slika, datiranih 1446–57.<br /> P. Ch. pripada staronizozemskoj školi. Vjerojatno je bio učenik Jana van Eycka; kad je majstor umro (1441), on dovršava neka njegova djela (<em>Sv. Jeronim</em>, Detroit, USA, muzej;<em> Madona </em><em>s </em><em>kartuzijancem</em><em>,</em> Berlin, Kaiser Friedrich-Mus.) i nastavlja radom u njegovu duhu. Preuzima mirnu i jasnu kompoziciju; lica su smirena, a tijela se gube u teškim draperijama. Zbog skromnije invencije ponavlja se; neki elementi učiteljeva stila postaju grublji, a neki su pretjerani gotovo do manire (<em>Posljednji sud,</em> Berlin, Kaiser Friedrich-Mus.). Njegove figure imaju jače izražena pučka obilježja, najčešće su kratke i zdepaste, teških i širokih glava. U kasnim djelima oslobađa se od utjecaja van Eycka i priklanja stilu Rogera van der Weydena, naročito njegovoj dramatizaciji kompozicije i likova. P. Ch. očigledno poznaje i franko-flam. minijaturu, pa Ma&icirc;tre de Fl&eacute;mallea, haarlemske pejzažiste i Dirka Boutsa. On nije dosegao veličinu svojih uzora, Jana van Eycka i Rogera van der Weydena, ali je ipak stvorio nekoliko djela, koja ga stavljaju u red najznačajnijih nizoz. umjetnika XV <em>st</em><em>. Sv. Eligije</em> (New York, zbirka Ph. Lehmann) prava je genre-slika, na kojoj nema ničega religioznog ni mističnog. To je profani prizor iz zlatarske radionice: realan prostor, namještaj i pribor, realni ljudi – dah svakidašnjeg života, ostvarenog toplom svjetlošću i bojama. Mali <em>Portret djevojke</em> (Berlin, Kaiser Friedrich-Mus.) sja porculanskim sjajem; sklad boja, osobito sivih i plavih, anticipira Vermeera; plastičnost glave, u svim pojedinostima, svedena je na svoje najčistije oblike. <em>Piet</em><em>&agrave;</em> (Bruxelles, Mus&eacute;e ancien) jest remek-djelo Christusa po svojoj sigurnoj kompoziciji, po čistom ritmu u rasporedu figura i boja, uvjerljivom stavu figura, realističkom pejzažu i tihoj tragici, što prožima cio prizor. Neka Christusova djela ukazuju i na njegovo poznavanje quattrocenta, naročito Antonella da Messina: <em>Piet</em><em>&agrave;</em> (Pariz, Louvre),<em> Polaganje u grob</em> (New York, Metropolitan Mus.),<em> Smrt Bogorodice</em> (San Diego, muzej) i dr. Ako je P. Ch. slikar <em>Piero</em> <em>di</em> <em>Burg</em><em>es</em><em>,</em> kojega spominje arhiv milanskog dvora 1475, tada nije isključeno, da je on onaj slikar, koji je, preko Antonella da Messina, proširio po Italiji metodu, teme i duh nizoz. umjetnosti van Eyckova smjera. Pitanje o tim uzajamnim utjecajima, kao i pitanje Christusova putovanja u Španjolsku, ostaje otvoreno.<br /> U domovini je Ch. bio brzo zaboravljen; Carel van Mander ga ni ne spominje, ali ga spominju tal. kroničari XVI <em>st</em><em>.,</em> F. Guicciardini i G. Vasari.<br /> DJELA: <em>Sv</em><em>. Jeronim</em> (Detroit, USA, muzej); <em>Madona</em> <em>s</em> <em>kartuzijancem</em> (Berlin, Kaiser Friedrich-Mus.); <em>Sv</em><em>. Antun </em><em>s</em> <em>donatorom,</em> oko 1444 (lijevo krilo triptiha; Kobenhavn);<em> Bogorodica</em>, oko 1444 (Berlin, zbirka E. Oppler);<em> Raspeće,</em> oko 1445 (Dessau, muzej);<em> Bogorodica,</em> oko 1446 (Budimpešta, Nacionalna galerija); <em>Edward</em> <em>Grymston</em><em>,</em> portret, signiran 1446 (London, National Gali.);<em> Kartuzijanac,</em> portret, signiran 1446 (Valencia, zbirka Marquis de Dos Aguas);<em> Portret djevojke,</em> signiran nakon 1446 (Berlin, Kaiser Friedrich-Mus.);<em> Sv. Eligije, </em>signiran 1449 (New York, zbirka Ph. Lehmann);<em> Bogorodica </em><em>s</em> <em>djetetom,</em> signirana 1449 (dvorac Volbrads, Rheingau);<em> Glava Krista,</em> signirana oko 1450 (Pariz, zbirka F. Kleinberger);<em> Sv. Ivan Krstitelj</em> i<em> Sv. Katarina</em> (dva oltarska krila), oko 1450 (Berlin, Kaiser Friedrich-Mus.);<em> Kristovo rođenje</em> i<em> Navještenje</em> (jedno oltarsko krilo) te<em> Posljednji sud</em> (drugo oltarsko krilo), signirano 1452 (Berlin, Kaiser Friedrih-Mus.);<em> Bogorodica sa dva sveca,</em> signirano 1457 (?) (Frankfurt a. M., Institut Staedel);<em> Marija </em><em>s</em> <em>djetetom,</em> oko 1460 (Madrid, Prado);<em> Portret mladića,</em> oko 1460 (London, National Gall.);<em> Kristovo rođenje,</em> oko 1460 (New York, zbirka Goldmann);<em> Polaganje u grob,</em> oko 1460 (New York, Metropolitan Mus.); <em>Piet</em><em>&agrave;,</em> oko 1460 (Pariz, Louvre); <em>Piet</em><em>&agrave;,</em> oko 1465 (Bruxelles, Mus&eacute;e ancien). – Pripisuju mu se:<em> Smrt Bogorodice (San</em> Diego, USA, muzej);<em> Navještenje</em> (New York, Metropolitan Mus.);<em> Rođenje</em> (Washington, National Gall.); <em>Portret muškarca</em> (Los Angeles, Country Mus. of History) i dr.<br /> LIT.: <em>G</em><em>. </em><em>Hulin</em> <em>de</em> <em>Loo</em><em>,</em> Catalogue critique de l&rsquo;exposition de Bruges, Gand 1902. – <em>J</em><em>. </em><em>Weale</em><em>,</em> Peintres brugeois, Les Christus, Bruges 1909. – <em>E</em><em>. </em><em>Heidrich</em><em>,</em> Altniederl&auml;ndische Malerei, Jena 1913. –<em> Isti,</em> Fl&auml;mische Malerei, Jena 1913. – <em>M</em>. <em>J</em><em>. </em><em>Friedl</em><em>&auml;</em><em>nder</em><em>,</em> Von Van Eyck bis Breughel, Berlin 1924. – <em>H</em><em>. </em><em>Fierens</em><em>-</em><em>Gevaert</em> i P. <em>Fierens</em><em>,</em> Histoire de la peinture flamande des origines jusqu&rsquo; &agrave; la fin du XV<sup>e</sup> si&egrave;cle (3 sv.), Bruxelles 1927–30. – <em>Ch</em><em>. </em><em>Malcolm Vaugham</em><em>, </em>Paintings by Petrus Christus in America, International Studio, 1928, str. 31. – <em>M</em>. <em>J. Friedl&auml;nder.</em> Die altniederl&auml;ndische Malerei, Leyden 1934. – <em>Werf,</em> Vlaamsche Kunst en Italiaansche Renaissance, Malines 1935. – <em>H. Beenken,</em> The Annonciation of Petrus Christus in the Metropolitan Museum and the problem of the Ghent altarpiece, Art Bulletin, 1937, str. 220–241. – <em>P. Fierens,</em> La Peinture flamande des origines &agrave; Quentin Metsys, Paris 1938. – <em>J. Lavalleye,</em> Le portrait au XV<sup>e</sup> si&egrave;cle, Bruxelles 1945. – <em>M. J. Friedl&auml;nder,</em> The Death of the Virgin by Petrus Christus, Burlington Magazine, 1946. – <em>P. Fierens,</em> L&rsquo;Art en Belgique, Bruxelles 1947. –<em>J. van Elst,</em> L&rsquo;&acirc;ge d&rsquo;or flamand, Paris 1951. –<em>J. G. Lemoine,</em> Les peintres primitifs sous un aspect nouveau, Bordeaux 1952. – <em>Bergmans,</em> Portrait de femme, La Peinture ancienne, 1952, str. 85–88. – G. <em>Bazin,</em> Petrus Christus et les rapports italo-flamands, Revue des Arts, 1952, 4, str. 194–208. – <em>J. Lavalleve,</em> Repertoire des peintures flamandes des XV<sup>e </sup>et XVI<sup>e</sup> si&egrave;cles, Anvers 1953. – <em>R. Genaille,</em> De Van Eyck &agrave; Bruegel, Paris <em>1954. – </em><em>Martin Davies,</em> Les Primitifs flamands: The National Gallery of London, Anvers 1954. – <em>J. Lassaigne,</em> Les cr&eacute;ateurs de la peinture flamande, De Van Eyck &agrave; Botticelli, Gen&egrave;ve, Paris i New York 1955.&lt;tab&gt;L. Boć.
<strong>CHROSTOWSKI</strong><strong>-</strong><strong>OSTOJA</strong><strong>, </strong><strong>Stanisław</strong><strong>,</strong> poljski grafičar (Varšava, 14. XII. 1897–). Učio u Varšavi kod W. Skoszylasa; jedan od istaknutih predstavnika novije polj. grafike. Stilizirajući realističke motive radi drvoreze (ilustracije, exlibrisi); oprema knjige.
<strong>CHRUDSKY</strong><strong>, </strong><strong>Jan</strong><strong>,</strong> poljski slikar i litograf (Vilno, 1830 – Varšava, 1870). Učio u Petrogradu, gdje je bio član akademije umjetnosti. Radio portrete i pejzaže s motivima iz Vilna i okolice, koji su reproducirani u litografiji.
<strong>CHURRIGUERRA, </strong><strong>Jos</strong><strong>&eacute;,</strong> španjolski graditelj i kipar (Salamanca, 1650–1723). Propagator baroknog stila, pretrpanog ukrasima (po njemu nazvan<em> churriguerrizam</em>). Učio u Salamanki; od 1689 živi u Madridu. Dovršio toranj i sakristiju katedrale u Salamanki; u Madridu izgradio pročelje crkve San Tom&aacute;s i crkvu San Cajetano. Izveo kićenu baroknu gradsku vijećnicu u Salamanki, te tornjeve i dvorište jezuitskog kolegija. Eklektik, kojemu je jedan od uzora G. Guarini; dekorativni elementi često su mu važniji od konstruktivnih. Izradio 1689 katafalk za kraljicu Mariju Luisu, koncipiran kao trijumf smrti, te kipove za crkve i nacrte za oltare.
<strong>CHURRIGUERRIZAM,</strong> dekorativni stil u španj. baroknoj arhitekturi, adekvatan franc. rokokou. Nazvan po graditelju Jos&eacute;u Churriguerri, koji je svoje barokne arhitektonske zamisli hipertrofično dekorirao gotičkim elementima ujedinjenim s elementima t. zv. plateresknog stila. U Meksiku, kamo ga je prenio Ger&oacute;nimo Balb&aacute;s oko 1736,<em> ch.</em> se najviše primjenjivao kod ukrašivanja oltara.<ol><li><strong> I. A. M.</strong> v.<em> Udruženja umjetnička</em></li></ol>
<strong>CIAMPINI, </strong><strong>Giovanni </strong><strong>Giustino,</strong> talijanski arheolog (Rim, 1633–1698). Otkrio mnogo spomenika iz ranokršćanskog doba, nazvan ocem kršćanske arheologije. U svojim djelima<em> Vetera monumenta </em><em>in</em> <em>quibus</em> <em>precipue musiva opera illustrantur</em> (2 sv., 1690–99) i <em>De</em> <em>sacris </em><em>aedificiis</em> <em>a</em> <em>Constantino</em> <em>Magno</em> <em>constructis</em> (1683) objavio reprodukcije zidnih slika, mozaika i arhitektonskih spomenika Rima i Carigrada prema tadašnjem stanju ili prema sačuvanim nacrtima.
<strong>CIARDI, Guglielmo,</strong> talijanski slikar (Venecija, 13. IX. 1842 – 6. X. 1917). Učio u Veneciji, Napulju i Firenci. Od 1874 živi u Veneciji; slika motive iz mletačkih laguna, trevisanskih Alpa i Dolomita. U svojim prozračnim i koloristički svježim pejzažima dočarava slikarske ljepote ambijenta. Jedan je od glavnih predstavnika plenerizma u tal. slikarstvu.
<strong>CIBALAE</strong> v.<em> Vinkovci</em>
<strong>CIBBER, </strong><strong>Caius</strong> <strong>Gabriel</strong><strong>,</strong> danski kipar i graditelj (Flensburg, 1630 – London, 1700). Učio kiparstvo u Rimu. Od 1660 radi u Londonu dekorativne i monumentalne skulpture za građevine Ch. Wrena i za dvorce <em>Chatsworth</em><em>, Battesford</em> i<em> Hampton </em><em>Court</em><em>.</em> Alegorijske figure (<em>Vjera, Ljubav</em> i<em> Nada</em> za Danish Church u Londonu, sada u Ny Carlsberg Glyptothek u K&oslash;benhavnu) modelirao na barokni način G. L. Berninia, iako je u kompoziciji još vezan uz renesansne sheme (utjecaj H. de Keysera).
<strong>CIBORIJ</strong> (lat.<em> ciborium</em>), <strong>1. </strong>nadgradnja nad crkvenim oltarom koji je odmaknut od zida i stoji usred apside ili kora, u ranije doba od drva, a kasnije od kamena. Ima oblik tornjića, kupole, piramide ili baldahina, što ga nose 4–6 stupova (c.<em> altaris</em>). Ukrašen je arhitektonskim i plastičnim dekoracijama. U Italiji se pojavljuje u starokršćanskim bazilikama u IV<em> st.</em>; redovna je pojava u romaničkim, a česta u gotičkim crkvama. U doba baroka ponovo ga uvodi Bernini (baldahin nad glavnim ol arom bazilike sv. Petra u Rimu). Kod nas postoji c. iz crkve sv. Marte u Bijaćima iz IX<em> st., </em>te u katedralama u Poreču, Rabu, Zadru, Trogiru, Splitu, Korčuli i Kotoru.<br /> <strong>2.</strong> Tabernakul, svetohranište, ormarić za monstrancu, koji se nalazi na oltarskoj menzi (c. <em>sacramentale</em>).<strong><br /> </strong><strong>3.</strong> Kalež s poklopcem, u kojemu se drže posvećene hostije za obred pričešćivanja.
<strong>CICERO,</strong> naziv za slova veličine 12 tipografskih točaka (oko 4,5<em> mm</em>). Ovim je slovima štampao u Rimu 1467 Gutenbergov suradnik Peter Sch&ouml;ffer <em>Epistolae</em> rimskoga govornika Cicerona, te otuda potječe ovaj naziv. Stupac od 12 tipografskih točaka (cicero-stožac) služi u tiskarstvu kao jedinica mjere za izračunavanje svih vrsta rubova, crta, popunjavanja i dr.
<strong>CICERONE</strong> (tal.; od lat. <em>Cicero</em>), vodič stranaca po muzejima i galerijama, tumač kulturno-historijskih spomenika nekoga grada ili lokaliteta; također štampani vodič i priručnik za umjetničke spomenike, kroz zbirke i dr. (na pr. <em>Cicerone</em><em>, </em><em>eine Anleitung zum Genuss der Kunstwerke Italiens,</em> 1855, J. Burchkardta).
<strong>CIGARČIĆ, Dragutin,</strong> slikar (Vranje, 9. VIII. 1922 –). Završio Akademiju likovnih umetnosti u Beogradu 1946, specijalni tečaj kod M. Čelebonovića 1949. Redovno izlaže od 1949: samostalna izložba 1956 u Beogradu, učešće na II<em> Biennaleu</em> u Aleksandriji 1957–58. Njegovo slikarstvo, tiho, čisto i oplemenjeno, polako evoluira od realističke percepcije ka njenoj slobodnoj transpoziciji. Bavi se grafikom i dekorativnim slikarstvom.<br /> <strong>CIGLA</strong> v.<em> Opeka<br /> </em><strong>CIGNANI, </strong><strong>Carlo</strong><strong>,</strong> talijanski slikar (Bologna, 15. V. 1628 – Forl&igrave;, 6. IX. 1719). Do 1660 učenik i pomoćnik F. Albania. Razvio se pod utjecajem akademije obitelji Garracci, Correggia i G. Renia. Posljednji značajni predstavnik monumentalnog kasnobaroknog slikarstva bolonjske škole. Glavna su mu djela freske u crkvi <em>San</em> <em>Michele</em> <em>in</em> <em>Bosco</em> u Bologni i u kupoli katedrale u Forl&igrave;u (1686–1706). U Bologni, gdje je bio pročelnik slikarske akademije, učio je kod njega neko vrijeme hrv. slikar Federiko Benković.
<strong>CIGNAROLI, 1. Gianbettino,</strong> talijanski slikar (Verona, 4. VII. 1706 – 1. XII. 1770). Smatra se posljednjim velikim koloristom venecijanske škole. Na njega je utjecao napose Paolo Veronese. Veoma plodan i savjestan slikar, koji je izradio oko 190 većih djela (pretežno sakralne teme) za mnoge gradove u sjev. Italiji. Njegov atelier u Veroni bio je znamenitost grada. Izabran za doživotnog upravitelja tamošnje slikarske akademije. Kao pisac 0 umjetnosti pokazuje znatnu erudiciju <em>(Pittori veronesi</em>, 1749; <em>Lettera sul colorire).<br /> </em><strong>2.</strong> <strong>Martino</strong> (zvan <strong>Il</strong> <strong>Veronese</strong>), talijanski slikar (Verona, 1649 – 10. XI. 1726). Kao autodidakt slika motive krajina sa štafažnim likovima na način flam. pejzažista. Usavršava se školovanjem kod G. Carpionia i B. Cittadelle. Radi u Cremi iMilanu, a oko 1714 prelazi u službu dvora u Torinu, gdje slika portrete i dekoracije u int&eacute;rieurima kralj. dvoraca. S njim surađuje njegov sin <em>Scipione</em><em>.</em>
<strong>CIGNI</strong><strong>, </strong><strong>Alessandro</strong><strong>,</strong> talijanski slikar iz Urbina, koji je 1630 boravio u Dubrovniku i radio na opravci nekoliko figura na glavnom oltaru dominikanske crkve. U poslu je imao teškoća, te je dopao donjih zatvora Dubrovačke Republike, ali je brzo pušten. On je, svakako, bio među slikarima koji su iz Italije donosili prve barokne uticaje u Dubrovnik.<br /> LIT.: <em>K. Prijatelj,</em> Slikari XVII i XVIII stoljeća u Dubrovniku, SHP, 1949, str. 262.&lt;tab&gt;V. Đu.
<strong>CIGOLI</strong><strong>, </strong><strong>Lodovico</strong> (pravim imenom <strong>Lodovico</strong> <strong>Cardi</strong> <strong>da</strong> <strong>C.</strong>), talijanski slikar i graditelj (Cigoli, 21. IX. 1559 – Rim, 8. VI. 1613). U slikarstvu bili su mu učitelji A. Allori i Santo di Tito, a u graditeljstvu B. Buontalenti. Prevladavši sheme manirizma, a pod utjecajem Baroccia, C. unosi u firentinsko slikarstvo stil baroka i postaje njegov prvi predstavnik u Toskani. Kao graditelj radi u duhu Palladiovog klasicizma.<br /> DJELA: <em>Krist u pretpaklu,</em> 1581 (freska u klaustru firentinske crkve Sta Maria Novella); <em>Mučeništvo sv. Stjepana,</em> 1587; <em>Uskrsnuće Lazarovo, 1592; Posljednja večera,</em> 1591 (Empoli); <em>Skidanje s križa,</em> 1597; <em>Čudo sv. Antuna</em>, 1597<em> (</em>Cortona); <em>Izbor </em><em>Cosima</em> <em>I za velikog vojvodu,</em> 1600 (Firenca, Pal. Vecchio); <em>Josip i Putifarka,</em> 1610; <em>Amor</em> <em>i Psiha,</em> 1613 (ciklus fresaka, Rim). – Dvorište palače <em>Nonfinito</em> u Firenci, završetak rada 1604; u Rimu sudjelovao u natječaju za pročelje bazilike sv. Petra, na kojemu je pobijedio C. Maderna. – Nekoliko stotina crteža; traktat o perspektivi; kiparski i dekoraterski radovi; pjesnička i muzička djela.<br /> LIT.: <em>G. </em><em>Battelli,</em> Lodovico Cardi detto il Cigoli, Firenze 1922.
<strong>CIK</strong><strong>-</strong><strong>CAK</strong> (franc. <em>zig</em><em>-</em><em>zag</em>, njem. <em>zick</em><em>-</em><em>zack</em>), linija s oštrim prelomima. Cik-cak motivi jednostrukih i višestrukih linija javljaju se u ornamentici vaza, oruđa, oružja, tekstila i arhitekture, izolirani ili u raznolikim kombinacijama s drugim motivima (točkicama i dr.) od prethistorije do danas. Čest ukrasni motiv u umjetnosti romanike, naročito kod Normana. – Kod nas postoje za ovaj motiv nar. nazivi<em> vodica</em> i<em> na vodicu.</em>
<strong>CIKLOP</strong> v.<em> Kiklop</em>
<strong>CIKLOPSKI ZID</strong> v.<em> Kiklopski zid</em>
<strong>CIKLUS</strong> (grč. ϰύϰ&lambda;&omicron;&sigmaf; kyklos <em>krug),</em> skup različnih međusobno povezanih pojava ili procesa, koji se ponavljaju ili nastavljaju u izvjesnom vremenskom razmaku i sačinjavaju zatvorenu cjelinu. U likovnim umjetnostima, niz prikaza o jednoj ili više osoba ili događaja (Rubens, c. slika o Henriku IV i Mariji Medici u Louvreu; c. ilustracija u<em> Bibliji pauperum</em>).
<strong>CILINDRIČAN SVOD </strong>v. <em>Svod</em>
<strong>CIMA, </strong><strong>Giovanni Battista</strong> (zvan<strong> Cima da Conegliano</strong>), talijanski slikar (Conegliano, oko 1459 – 3. IX. 1517 ili 1518). Djeluje u Coneglianu i Vicenzi (možda je tu učio kod B. Montagne); oko 1489 dolazi u Veneciju, gdje se razvija pod utjecajem Giovannia Bellinia, kojega slijedi u kompoziciji sakralnih slika sa čestom temom <em>sacra</em> <em>conversazione</em><em>.</em> Od 1516 živi opet u Coneglianu. Njegova djela ranijeg razdoblja obilježena su svježinom, prirodnošću i svijetlim blistavim skalama boja. U kasnijoj fazi, pod utjecajem Tiziana i Giorgionea, forme njegovih likova postaju zrelije i punije, kolorit sažetiji, a kontrasti između svijetla i sjene jače naglašeni. U mnogim slikama prikazao je u dubokim i prozračnim pozadinama pejzažne motive s bregovima iz svoga rodnog kraja. Unatoč utjecajima, koji su očigledni u njegovu razvoju, C. je po perfektnom crtežu i kompoziciji te kolorizmu jedan od istaknutih majstora mletačke škole kasnoga quattrocenta i ranoga cinquecenta. Jedno njegovo značajno djelo iz kasne faze,<em> Poliptih </em>od 10 slika (ulje na drvu, 1513), nalazilo se prije Drugoga svjetskog rata na koru samostana sv. Ane u Kopru. Oko centralnog prikaza Bogorodice s djetetom na prijestolju nanizane su slike: Krist između sv. Petra i sv. Andrije (u završnoj edikuli), sv. Klara, sv. Franjo Asiški, sv. Jeronim i sv. Nazarije (u gornjem redu), sv. Marija Magdalena, sv. Ana, sv. Joakim i sv. Katarina (u donjem redu). Slika u sredini predele s prikazom <em>Imago</em> <em>Pietatis</em> anoniman je rad iz XVI <em>st</em><em>.</em> Rezbareni i pozlaćeni okvir izradio je 1513 Vettore da Feltre.<br /> DJELA: <em>Krštenje Isusovo,</em> 1494; <em>Navještenje,</em> 1495; <em>Madona pod stablom naranče; Madona sa svecima; Konstantin i Jelena,</em> 1502; <em>Krist i Toma među učenicima,</em> 1504; <em>Piet</em><em>&agrave;; Poklonstvo pastira; Tobija s anđelom; Petar mučenik u slavi,</em> poslije 1506. U zagrebačkoj galeriji JA nalaze se dvije ploče poliptiha, tempere<em> Sv. Nikola</em> i<em> Sv. Benedikt,</em> koje G. Frizzoni, D. v. Hadeln i R. van Marie pripisuju Cimi, a u crkvi sv. Ane u Kopru veliki poliptih.<br /> LIT.: <em>G. </em><em>Vasari</em><em>,</em> Le vite..., III, Firenze 1882, str. 645. – <em>C</em><em>. </em><em>Ridolfi</em><em>, </em>Le meraviglie dell&rsquo; arte, Berlin 1914. – <em>V</em><em>. </em><em>Botteon</em> i <em>A</em><em>. </em><em>Aliprandi</em><em>,</em> Intorno alla vita e alle opere di Giovanni Battista Cima, Conegliano 1893. – <em>R</em><em>. </em><em>Burckhardt</em><em>,</em> Cima da Conegliano, Leipzig 1905. – <em>B</em><em>. </em><em>Berenson</em><em>,</em> Italian Pictures, Oxford 1932. – <em>R</em><em>. </em><em>van</em> <em>Marle</em><em>,</em> The development of the Italian Schools of Painting, XVII, Den Haag 1935. – Inventario degli oggetti d&rsquo; arte d&rsquo; Italia. V. Provincia di Pola, Roma 1935, str. 27–28.
<strong>CIMABUE (Cenni di Pepo),</strong> talijanski slikar (Firenca, oko 1240 – poslije 4. VII. 1302). Njegovo je hist. značenje u tome, što je – izrastavši iz bizant. slikarskog formalizma – prvi na toskanskom tlu ispoljio nastojanja da se oslobodi od ustaljenih shema, da likovima dade individualnija obilježja i da ih zahvati neposrednije i u življem pokretu. Iako još prožet religioznim idealizmom, on se pokušava približiti izrazu životne stvarnosti. Time je inaugurirao razvoj likovnih ideja ranog trecenta i otvorio put svome mlađem suvremeniku Giottu. Dokumentacija o njegovu životu obuhvaća tek nekoliko podataka: spominje se 1272 u Rimu u jednom spisu kao svjedok (&raquo;Cimmabove pictore de Florencia...&laquo;), te 1301–02 u Pisi u vezi s radovima na velikom mozaiku u apsidi katedrale, a 1302 kao član tamošnje<em> Compagnia de Piovuti.</em> Vjerojatno je nedugo zatim umro. Dante ga spominje u tercinama<em> Čistilišta</em> (XI, 94–96) kao jednoga od najslavnijih slikara svoga vremena. Najranije vijesti firentinskih kroničara o njemu prikupio je Vasari, koji njegovom biografijom započinje svoje<em> Vite degli artefici.</em> Vasarieve anegdotalne podatke i navode o djelima kasnija su istraživanja sistematski i kritički revidirala, ali pitanja sigurnih atribucija i eventualnog datiranja ostala su velikim dijelom otvorena.<br /> Prigodom boravka u Rimu 1272 C. je vjerojatno sudjelovao kod izvođenja zidnih slika u portiku stare bazilike sv. Petra, koje nisu sačuvane. – Neosporno je njegovo učešće kod izrađivanja fresaka u crkvi sv. Franje u Assisiu; u donjoj crkvi nalazi se<em> Bogorodica s djetetom, anđelima i sv. Franjom,</em> a u gornjoj crkvi niz zidnih slika (<em>Raspeće;</em> prizori iz Apokalipse i života Marijina u koru; evanđelisti na svodu transepta). Pretpostavlja se, da je čitava crkva imala biti oslikana po njegovoj osnovi, a kod realizacije su sudjelovali njegovi učenici; radovi idu u posljednju trećinu XIII<em> st. </em>– Crkva Sta Maria dei Servi u Bologni posjeduje sliku<em> Bogorodica na prijestolju sa dva anđela</em> (likovi na tradicionalnoj zlatnoj pozadini), koja se gotovo jednodušno pripisuje majstoru, ali uz različite pretpostavke o vremenu postanka. – U Firenci je radio u crkvi S. Croce; u galeriji Uffizi nalazi se njegova velika<em> Bogorodica s Isusom, anđelima i prorocima; </em><em>Madonna</em> <em>Rucellai</em> u istoj galeriji, stoljećima citirana kao njegovo djelo (prema Vasariu), po stilskim obilježjima atribuirana je sienskom majstoru Ducciu di Buoninsegni. – Jedna slika Bogorodice, koja se nalazila u crkvi S. Croce, dospjela je u londonsku National gall., a jedna iz Pise u pariski Louvre; atribucije obih djela su sporne. U novije vrijeme pripisuje mu se triptih s likovima Krista, sv. Ivana i sv. Jakova st. u National gall. u Washingtonu. – Dokumentima je potvrđena majstorova djelatnost u Pisi, gdje je 1301 započeo slikati poliptih za crkvu S. Chiara (ne postoji) i upravljao radovima na izvođenju mozaika u apsidi katedrale; sigurno je njegovo djelo veliki lik sv. Ivana kao i dijelovi mozaikalnog ukrasa.<br /> Unatoč nesigurnosti pojedinih atribucija i fragmentarnosti sačuvanih radova, djelomice oštećenih krivim restauracijama, novi likovni izraz povezan s imenom Cimabuea jest činjenica, koja znači prijelom u slikarstvu dugenta: &raquo;maniera greca&laquo; odumire, oblici se oslobađaju od spona hijeratskih formula i usmjeruju prema stvarnosti. U ovoj je fazi velik preobražaj tek nagoviješten, ali razvojni je proces potekao silnom brzinom i elementarno se manifestirao Giottovim djelom u padovanskoj kapeli Scrovegni već tri godine nakon Cimabuove smrti.<br /> LIT.: <em>J</em><em>. </em><em>Strzygowski</em><em>,</em> Cimabue und Rom, Wien 1888. –<em> A. Chiapelli,</em> Cimabue e la critica moderna, Firenze 1905. –<em> A. </em><em>Aubert</em><em>,</em> Die malerische Dekoration der St. Franciskus-Kirche zu Assisi, Leipzig 1907. – <em>E</em><em>. </em><em>Benkard</em><em>,</em> Das literarische Portr&auml;t des Cimabue, M&uuml;nchen 1917. – O. <em>Sir</em><em>&eacute;</em><em>n</em><em>,</em> Die toskanische Malerei in 13. Jahrhundert, Berlin 1922. – <em>A</em><em>. </em><em>Nicholson</em><em>,</em> Cimabue, a critical study, Princeton 1932. – <em>R</em><em>. </em><em>Salvini</em><em>,</em> Cimabue, Roma 1946. – <em>E</em><em>. </em><em>B</em><em>. </em><em>Garrison</em><em>,</em> Italian romanesque panel painting, Firenze 1949.&lt;tab&gt;S. Bić.
<strong>CIMELIJ</strong> (grč. ϰ&epsilon;&iota;&mu;&eta;&lambda;ί&omicron;&nu; keimelion <em>dragulj, skupocjen predmet</em>), dragocjene crkvene posude i ukrasni predmeti. Spremište im je cimelia (lat.<em> riznica</em>). U bibliotekarstvu, najvredniji rukopisi i štampane knjige, koje se čuvaju u posebnim spremištima, t. zv.<em> cimeliotekama.</em>
<strong>CIMER</strong> (srednjovj. njem. Zimber, Zimmer, Zimer<em> drvo, građa</em> i njem. Zimier<em> nakit</em>), nekad znak na dućanima, krčmama, obrtničkim radionicama i dr. Ploča s naslovom, često slikana (poznat je Watteauov c. <em>Enseigne</em> <em>de</em> <em>Ger</em><em>saint</em>); u drvu i metalu reljefni ili ažurirani prikaz predmeta, koji upućuje na karakter radionice (na pr. ključ za bravarsku). Pojedini cimeri, napose od kovana željeza, idu u vrijedne proizvode umjetnog obrta.
<strong>CINCINNATI</strong><strong>,</strong> grad u saveznoj državi Ohio, USA, na rijeci Ohio. Industrijsko i trgovačko središte, raskršće željezničkih putova. Uz rijeku je industrijska četvrt, a na povišenoj ravni četvrti stanova i ustanova. Velike su površine parkirane: u parku Burnet Woods je univerzitet, a u parku Eden umjetnička akademija, Art Museum, amfiteatar za ljetne priredbe, te kopija dijela srednjovj. grada Helsingora. U Cincinnatiu je 1880 otvorena prva manufaktura umjetničke keramike u USA.<br /> <em>Art</em> <em>Museum</em> je osnovan 1886, povećan 1927 kolekcijom Mrs Emery (franc. i flam. primitivci XV <em>st</em><em>.,</em> A. Mantegna, tal. slikari XVI <em>st</em><em>.,</em> A. D&uuml;rer, L. Cranach, P. P. Rubens, A. van Dyck, F. Hals, Rembrandt, G. Ter Borch, španj. slikari, engl. portretisti XVIII <em>st</em><em>.</em> i moderni franc. slikari). Umjetnička akademija osnovana je 1887. Njen direktor bio je neko vrijeme F. Duveneck. Ondje je najveća zbirka njegovih slika.
<strong>CINERARIJ</strong> (lat. cinis<em> pepeo</em>), vaza, urna od gline različitih oblika, koja služi za čuvanje tijela ili pepela pokojnika. Čuva se u privatnoj kući, kolumbariju ili grobnici (mauzoleju). Također niša, koja sadržava urne s pepelom pokojnika. C. s ovom namjenom postojao je u rim. doba.
<strong>CINGULUM</strong> (lat.), traka, vezana oko pasa; služi za pritezanje haljine, vješanje sablje, mača i ostalog oružja; također pojas redovničke mantije (franjevačke i dr.).
<strong>CINI </strong><strong>(Sini), </strong><strong>Giovanni di Matteo,</strong> talijanski graditelj i kipar podrijetlom iz Siene. Djeluje u Poljskoj u XVI <em>st.;</em> 1532 dobiva građanska prava u Krakovu. Sudjelovao je kod izgradnje i skulpturalnog ukrašivanja triju značajnih polj. renesansnih građevina: Zygmuntove kapele u krakovskoj katedrali na Wawelu, palače-vile u mjestu Wola kraj Krakova te grobnice biskupa Oleśnickoga u Poznańu. God. 1564–65 zaposlen je na gradnji krakovske kraljevske palače Wawel; to je posljednja vijest o njemu. U dokumentima se spominje kao <em>Joannes </em><em>Senensis Italus, murator S. </em><em>Reg. </em><em>Maj.</em>
<strong>CINKOGRAFIJA, 1.</strong> tehnika reproduciranja u knjigotisku pomoću metalnih klišeja (v.<em> Tisak</em>).<br /> <strong>2.</strong> Odjeljenje tiskare, u kome se izrađuju klišeji.
<strong>CINKTURA</strong> (lat. cingere <em>opasati),</em> <strong>1</strong>. traka od kože ili tkanine, koja se pripasuje oko tijela iznad bokova (oko pojasa); na nju se vješa sablja i ostalo oružje. Gornji dio hlača, ukrasna traka na ženskim haljinama, redovnički pojas.<br /> <strong>2.</strong> U antičokj arhitekturi, mali plošni pojas na dorskom stupu.<br /> <strong>3. </strong>U arhitekturi Novog vijeka, zidana ograda obrambenog značaja, ograda groblja ili prostora na kojemu se nalazi crkva, kod nas česta pojava kod baroknih proštenjarskih crkava; redovno ima u unutarnjoj strani otvorene trijemove (izvedenica<em> cintor). </em>U hrv. krajevima tipični su primjeri cinkture: Marija Gorska kod Lobora, Marija Snježna u Belcu, Trški vrh kod Krapine, Marija Bistrica, Komin, te veći broj crkava u Sloveniji.
<strong>CINOBER (cinabarit, rumenica),</strong> živin sulfid (HgS). Mineral crvene do crne boje, sadržava 86% žive. Sintetični crveni pigment upotrebljava se u ulju, akvarelu i drugim slikarskim tehnikama. C. ima boju odsjeva bakra. U skali crvenih boja c. se kreće od otvorenije, crveno narančaste, do intenzivnije, karmina. Za praktičku upotrebu obično dolazi umjetno prerađen.
<strong>&Ccedil;</strong><strong>INOKEFAL</strong> (grč. ϰύ&omega;&nu; kyon <em>pas</em> i ϰ&epsilon;&phi;&alpha;&lambda;ή kefale <em>glava</em>), u mitologiji, ljudski, odnosno božanski lik s pasjim licem ili glavom. U starom Egiptu božanstvo Hapi, koje je bdjelo nad utrobama mrtvaca, predočivalo se pasjom glavom. Vaze (kanope), određene za čuvanje utrobe pokojnik&acirc;, imale su poklopce u formi Hapieve glave. Psoglavi majmuni bili su u Egiptu polubožanstva; po vjerovanju Egipćana ti su cinokefali prihvaćali Sunčevu barku, kad je ulazila u podzemlje.
<strong>CINQUECENTO</strong> (tal. <strong>500,</strong> kratica za <strong>1500</strong>), u historiji tal. umjetnosti, oznaka za XVI <em>st.,</em> a ujedno i za stilski izraz toga stoljeća. U njemu je razvoj umjetnosti renesanse dosegao vrhunac. Pojam cinquecenta obuhvaća visoku renesansu kao konačnu razvojnu fazu rane renesanse<em> (</em><em>quattrocento</em><em>),</em> te manirizam kao stilski izraz, koji se javlja počevši od 1520. Potkraj XVI <em>st</em><em>.</em> dolazi već do afirmacije baroka, no kad je riječ o cinquecentu, time se općenito definira predbarokni likovni period. – Umjetnici razdoblja visoke renesanse nazivaju se <em>cinquecentisti</em> (v.<em> Italija, Umjetnost</em> i<em> Renesansa</em>).
<strong>CINTOR </strong>(<strong>cimiter, cimitar, </strong><strong>cimiteri</strong><strong>j, cimitorij;</strong> grč. ϰ&omicron;&iota;&mu;&tau;ή&rho;&iota;&omicron;&nu; koimeterion, lat. coemeterium<em> počivalište),</em> ograđeno groblje oko crkve. C. je i prostor oko crkve, crkveno dvorište (v.<em> Cinktura</em>).
<strong>CIONE, </strong><strong>Andrea di</strong> v.<em> Or cagna, Andrea</em>
<strong>CIPAR</strong> (grč. Kύ&pi;&rho;&omicron;&sigmaf; Kypros, lat.<em> Cyprus</em>), otok u ist. dijelu Sredozemnog mora pred obalama Turske i Sirije. Nastanjen već u neolitiku, dobiva na važnosti u poče ku metalnog doba zbog velikog bogatstva u bakru. U brončano doba razvija se na otoku visoka kultura, u kojoj se odražavaju utjecaji egipatske, mezopotamske, maloazijske i egejske kulture. Zahvaljujući svome povoljnom geografskom položaju, kao i velikom bogatstvu u bakru C. postaje središte žive trgovačke aktivnosti, a u umjetnosti, zbog spomenutih vanjskih utjecaja, razvija se poseban stil, koji sjedinjuje u sebi različite elemente. U brončano doba to je vidljivo u bogatoj keramičkoj produkciji, osobito u mnogobrojnim glinenim figurama (životinje i ljudi), koja se susreće i u kasnije željezno doba. Potkraj brončanoga doba u Cipru se osjeća jak utjecaj kretsko-mikenske kulture (lokaliteti K&ucirc;rion, Salamis). Na otoku se razvijaju gradovi s bedemima (Nitov&iacute;kla, Nikol&iacute;des) i svetišta (Hag&iacute;a Ir&iacute;ni, D&aacute;li). U &larr; I mileniju C. često mijenja gospodare. Vrlo rano ulazi u grč. kulturnu sferu. Iz arhaičkog doba ističu se ostaci gradske arhitekture u Vun&iacute;. U to doba se na Cipru, pod utjecajem Orijenta, razvija poseban tip kapitela (tzv.<em> ciparski kapitel</em>) s volutama, koje se izvijaju iz jednog trokutastog elementa. U doba razvoja klasične grč. umjetnosti na Cipru nastaje niz gradova: Idalion, Tamass&oacute;s, Soloi i dr., u kojima cvjeta grč. umjetnost. Važan je grad Paphos s velikim hramom i svetištem Afrodite. Ciparska umjetnost nije se ni u ovo doba oslobodila od orijentalnih elemenata; svoja posebna obilježja zadržala je i u rim. periodu. Iz Srednjeg vijeka sačuvane su mnoge bizant. crkve. Iz V–VI<em> st.</em> poznati su mozaici u apsidi crkve<em> Panagia Angeloktistos</em> u K&iacute;ti blizu Larnaka. U XI<em> st.</em> počinje prodiranje zapadnjačkog utjecaja, najprije romaničkog, kasnije gotičkog. Ti utjecaji dolaze s križarima. U XIII–XIV<em> st.</em> arhitektura na Cipru čvrsto je povezana sa sjevernofranc. arhitekturom. U to doba nastaje niz crkava s pojedinim gotičkim elementima u Nikoziji (ist. portal katedrale) i Famagusti. Kasnije preko Venecije, Genove i drugih tal. pomorskih država dolazi na C. tal. renesansa (XIV –XVI<em> st.</em>).&lt;tab&gt;Al. S.
<strong>CIPOLLA, Gaspare,</strong> talijanski slikar u XVIII<em> st.</em> Portret svećenika F. Mescolia iz Modene (1731, ulje na platnu) u samostanu sv. Franje u Piranu.<br /> LIT.: Inventario degli oggetti d&rsquo;arte d&rsquo;Italia. V. Provincia di Pola, Roma 1935, str. 148.<strong>&lt;tab&gt;</strong>B. F.
<strong>CIPOLIN</strong><strong>,</strong> slikarska tehnika, kod koje se sredstvu za vezivanje pigmenta s podlogom dodaje luk (v.<em> Slikarstvo, Tehnike</em>).
<strong>CIPPUS,</strong> kameni stup prizmatičnog ili cilindričnog oblika. Kod Cezara (VII, 73, 4)<em> c.</em> ima značenje kolca, naoštrenog na jednom kraju, koji se upotrebljavao za pojačanje zemljanih fortifikacija. Inače,<em> c.</em> služi kao međaš<em> (terminus)</em> za označivanje granica između pojedinih gradskih područja, na cestama, vodovodima i t. d.; u kasnije vrijeme kao nadgrobni<em> (cippi </em><em>monumentales</em><em>)</em> i votivni spomenik. Najstariji nadgrobni<em> cippusi</em> postoje već u starije željezno doba (Villanova-kultura), a osobito su česti kod Etruraca, koji ih umjetnički izrađuju, katkad i u obliku ljudskog poprsja.<em> Cippusi</em> iz rim. doba jednostavni su i s kratkim natpisom, ali ih ima i bogato ukrašenih. – Iz starijeg razdoblja rim. dominacije (do &larr; III <em>st.</em>) na ist. obali Jadrana poznat je specifičan oblik<em> cippusa,</em> koji se pojavljuje samo na području plemena Liburna (t. zv.<em> Liburnski cippus</em>): to je monolitni stup cilindričnog oblika, koji se na gornjem kraju završava konusom, na čijem se vrhu nalazi stilizirana borova šiška. Nađeni su u Podgrađu<em> (Asseria) </em>Ninu, Karinu, Krku i dr.&lt;tab&gt;Al. S.
<strong>CIRE-PERDUE </strong>v. <em>Lijevanje</em>
<strong>CIRKOVLJAN,</strong> selo u Međumurju, ist. od Preloga, Hrvatska. Gotička jednobrodna kapela sv. Lovre, s ukrasnim kapitelima na vanjskim uglovima svetišta, barokizirana oko 1784; zvonik je podignut u početku XIX <em>st</em><em>.</em> Tri drvena oltara izradio oko 1839 varaždinski majstor Pič (Pitch). Svetište je na iluzionistički način oslikao Klumpar 1844.<br /> LIT.: <em>A. Horvat,</em> Spomenici arhitekture i likovnih umjetnosti u Međumurju, Zagreb 1956, str. 58–60.&lt;tab&gt;A. Ht.
<strong>CIRKUS</strong> (lat. circus <em>krug</em>), u antičkom Rimu građevina, koja je prvenstveno služila za konjske utrke (zaprege s kolima na dva točka). Imala je oblik izduženog paralelograma, s jedne uže strane zatvorenog polukrugom, a s druge strane zgradama (<em>carceres, </em>konjske staje, spremišta za kola). Izuzevši prostore za<em> carceres </em>čitav je c. okružen stepenastim gledalištem, koje je konstruirano na jednak način kao gledališta u antičkim kazalištima i amfiteatrima. Usred gledališta nalazi se arena, eliptičan prostor posut pijeskom, na kojem su se održavale utrke kolima. U dužoj osovini arene podignut je onizak zid, <em>spin</em><em>a,</em> oko kojega se odvija utrka. Spina ima na obim krajevima čvrste zaglavke<em> (metae),</em> a na nju su nadograđeni arhitektonski i plastični ukrasi (obelisci, stupovi, kipovi, edikule, fontane). Pored konjskih utrka održavale su se u cirkusima u kasnije vrijeme gladijatorske borbe, borbe s divljom zvjeradi i dr. Glavni je arheol. spomenik i najveći objekt ove vrste (635 &times; 150<em> m</em>) <em>Circus</em> <em>Maximus</em> u Rimu, smješten u udolini između Palatina i Aventina, koji je građen u nekoliko faza i dobio konačan oblik za vladavine Trajana; imao je mjesta za oko 180.000 gledalaca. U Rimu su postojali cirkusi Flaminija, Kaligule, Nerona i Maksencija. Sličnih građevina ima u ostalim gradovima u Italiji (Catania, Milano, Akvileja) i na čitavom području rimskog imperija (Kartaga, Tarragona, Orange, Arles, Lyon, Trier, K&ouml;ln).<br /> U novije vrijeme nazivaju se cirkusom stalne zgrade ili veliki šatori kružnog ili eliptičnog oblika, u kojima se prikazuju jahačke vještine, dresure životinja i artističke točke. Sjedala su u njima konstruirana amfiteatralno, a arena se naziva<em> maneža</em> ili<em> manjež </em>(franc. man&egrave;ge <em>jašionica</em>). Prvu stalnu cirkusku manežu podigao je Ph. Astley 1770 u Londonu, a 1774 u Parizu. U toku XIX <em>st</em><em>. </em>podignut je u evr. i amer. gradovima niz stalnih cirkuskih građevina različitih dimenzija i konstrukcija, no identičnih osnovnih oblika u odnosu gledalište-maneža.<br /> LIT.:<em> J. </em><em>Durm</em><em>,</em> Die Baukunst der Etrusker und R&ouml;mer, Stuttgart 1905. – <em>R</em><em>. </em><em>Cagnat</em> i <em>V</em><em>. </em><em>Chapot</em><em>,</em> Manuel d&rsquo;arch&eacute;ologie romaine, I, Paris 1916. – <em>Haiperson</em><em>, </em>Das Buch vom Zirkus, D&uuml;sseldorf 1926. – <em>G</em><em>. </em><em>Lugli</em><em>,</em> I monumenti antichi di Roma, Roma 1930. – <em>E</em><em>. </em><em>C</em><em>. </em><em>May</em><em>,</em> Circus from Rome to Ringling, New York 1932. – <em>J</em><em>. </em><em>Delannoy</em><em>,</em> Bibliographie du cirque, Paris 1944.&lt;tab&gt;S. Bić.
<strong>CIRKVENA,</strong> selo zap. od Bjelovara (u XVIII <em>st</em><em>.</em> slobodni kraljevski grad), Hrvatska; nekad je tu bio kaštel, porušen oko 1854. – Baroknu jednobrodnu župnu crkvu sv. Marije iz 1720 oslikao je 1935 Miha Maleš; od njega su i slike na staklu prozor&acirc; (1931–35). Na pokrajnjem oltaru slika sv. Josipa (1865) od A. Krausa.<br /> LIT.:<em> Gj. Szabo,</em> Sredovječni gradovi, Zagreb 1920, str. 108. – <em>E</em><em>. </em><em>Laszowski</em><em>, </em>Cirkvena kod Bjelovara, Dom i svijet, 1923, str. 6. –<em> I. Esih,</em> Obnova u nekadašnjem kraljevskom i slobodnom gradu Crkveni, Jutarnji list, 11. II. 1931.&lt;tab&gt;A. Ht.
<strong>CISERI, </strong><strong>Antonio</strong><strong>,</strong> talijanski slikar (Ronco sopra Ascona, Švicarska, 21. X. 1821 – Firenca, 6. III. 1891). Studirao i djelovao u Firenci kao portretist (Viktor Emanuel II; Umberto I; Cavour) gdje je bio i prof. na akademiji. Radio kompozicije s hist., biblijskim i sakralnim temama<em> (Mučeništvo Makabejaca; Polaganje Krista u grob; Nevjerovani </em><em>Toma</em><em>; </em><em>Ecce</em> <em>Homo)</em> za crkve u Firenci, Locarmi, Jeruzalemu i dr. Pisao rasprave o umjetnosti.
<strong>CISSARZ, </strong><strong>Johann</strong> <strong>Vinzenz</strong><strong>,</strong> njemački slikar i grafičar (Gdańsk, 22. I. 1873 – Frankfurt a. M., 23. XII. 1942). Kao slikar radio većinom zidne dekoracije (kazalište i podrum gradske vijećnice u Stuttgartu). Glavna mu je struka primijenjena umjetnost (osnove za pokućstvo, unutrašnji uređaji, oprema knjiga, slikani prozori i uzorci za tekstil). U primijenjenoj grafici radio diplome, plakate i dr. Glavna je njegova djelatnost vezana uz Frankfurt, gdje je od 1916 bio prof. na školi za umjetni obrt.
<strong>CISTA</strong> (lat.<em> sanduk, kovčeg</em> od grč. ϰί&sigma;&tau;&eta; kiste), antička posuda u obliku košare, sandučića ili kutije; služila za različite svrhe: za spremanje rukopisa, kao ručna blagajna, kao glasačka žara kod izbora, kao kultni objekt (<em>cista mystica</em>, u kojoj su se kod misterija nosili &raquo;sveti&laquo; predmeti) i t. d. – Danas se u arheologiji naziv c. upotrebljava kao oznaka za ant. cilindrične posude s poklopcem, najčešće od bronce, u kojima su žene pohranjivale svoj toaletni pribor. U kasno halštatsko i rano latensko doba upotreba cista je veoma proširena u sjev. Italiji i na području utjecaja halštatske kulture, te kod Etruraca. Mogu se razlikovati dvije grupe tih cist&acirc;:<em> Rebraste ciste</em> su cilindrična oblika, s horizontalnim ispupčenim rebrima; izrađene su od bronce, često imaju pokretljivu dršku i nemaju nožice.<em> Prenestinske ciste</em> (po mjestu Praeneste) najčešće imaju cilindričan (rjeđe ovalan) oblik, stoje obično na tri nožice, poklopac ima redovito plastičnu dekoraciju (koja služi kao držak), a čitava je površina ciste ukrašena graviranim, odnosno reljefnim figuralnim ili ornamentalnim motivima. Neke od tih cista su od drva, prekrivenoga brončanim limom, dok su druge čitave od bronce. Kronološki te ciste idu u &larr; IV do &larr; III<em> st.</em> Među najpoznatije ciste s graviranom dekoracijom idu<em> Cista Ficoroni</em> (scene iz legende o Argonautima) i <em>Cista Barberini</em> (priča o otmici Hrizipa).&lt;tab&gt;J. Bć.
<strong>CISTA,</strong> naselje na putu Sinj–Imotski, poznato po ant. i srednjovj. spomenicima. Na tri mjesta ima ukupno 109 stećaka. Znatan broj ih je ukrašen scenama lova, turnira i kola, stiliziranim ljiljanima i križevima, rozetama i svastikama. Po oblicima i dekoru imaju mnogo zajedničkih osobina sa stećcima u zap. Bosni, a naročito s onima kod Kupresa i Blidinja.<br /> LIT.:<em> L. Katić,</em> Stećci u Imotskoj krajini, Anali Historijskog instituta JA, Dubrovnik 1954, III, 3, str. 133–138.&lt;tab&gt;Š. Bić.
<strong>CISTERCITI,</strong> kat. crkveni red, nastao odcjepljenjem od benediktinske matice, središte koje bijaše u XI<em> st.</em> Cluny. Robert de Molesme napušta 1098 sa 20 redovnika Cluny i osniva nov samostan u Citeauxu (lat.<em> Cistercium</em>) obnavljajući stroga pravila benediktinskog reda, koja su u toku vremena bila zanemarena. God. 1112 opatom cistercita postaje Bernard iz Clairvauxa, pod čijim vodstvom počinje širenje reda čitavom Evropom. Potkraj XIII<em> st. </em>red broji oko 700 podružnica. Propovijedajući redovničko siromaštvo i smatrajući fizički rad kao važnu djelatnost, kojom treba da se bavi redovnik, c. su kolonizirali mnoge krajeve i odigrali značajnu ulogu u razvoju srednjovj. poljodjelstva. Od kraja XIV<em> st. </em>djelatnost reda naglo opada. – Ne odobravajući svjetovan život redovnika clunyevaca, koji su napustili strogost prvobitnih benediktinskih pravila, cistercitska je reforma, koja tendira k uspostavi mistike, zahvatila kasnoromaničku umjetnost na njezinu prijelazu u gotiku i dala posebnu varijantu gotičke arhitekture, koja je istovremeno sa širenjem reda prodrla u čitavu Evropu. Bernard iz Clairvauxa traži, da se iz crkava izbace sve dekoracije, slike, skulpture, šareni vitraili i raskošna tkanja (za to se zalaže u pismu opatu iz Clunya). Tako provedena reforma dala je i nov tip crkve i čitavog samostanskog kompleksa u poč. XII<em> st.</em> Cistercitske crkve, sagrađene u najstarijim sjedištima reda Citeauxu i Clairvauxu (oko 1135; nijedna od njih više ne postoji) postale su uzorom za sve cistercitske gradnje; to su bile trobrodne presvođene bazilike s transeptom i ravnim završetkom, kojem se tek kasnije, kada raste broj redovnika, pridaje apsida s ugrađenim vijencem kapela; konstrukciju sačinjavaju dvokatni lukovi u glavnom brodu, a odnos širine glavnog i sporednih brodova je 2:1; direktno osvjetljenje glavnog broda postizava se kroz prozore, na kojima su jedini ukras olovna armatura stakala i sivi izrađeni cvjetovi; pred fasadom nalazi se trijem, a zvonik se ukida. Cistercitska arhitektura poznaje romaničku (Fontenay) i kasnije gotičku varijantu; ona je među prvima prihvatila element šiljastog luka i dosljedno ga provodila u svim gradnjama.<br /> Premda stroga, određena i gotovo tipizirana, ta je arhitektura kroz stoljeća bila podložna i nekim promjenama (primila je u svoj prostor i neke ukrase), koje su proizlazile iz opće evolucije stila u vremenu. Vlastitu varijantu gotičke arhitekture raširio je cistercitski red najprije u Francuskoj (Pontigny, Morimond), a kasnije ju je prenio u razne zemlje Evrope, u kojima je ona često bila prva pojava toga stila uopće (Madžarska) i jedina varijanta gotike. Cistercitski su kompleksi izgrađeni u Njemačkoj (Bebenhausen, Maulbronn, Ebrach), Italiji (Fossanova, Chiaravalle, S. Galgano, Casamari), Portugalu (Alcoba&ccedil;a), Irskoj, Engleskoj, Skandinaviji i Kataloniji, a u našim je sjev. krajevima došlo do osnutka cistercitske opatije u Topuskom (1205; ostaci gotičke crkve podignute na prijelazu iz XIII u XIV<em> st.</em> danas u ruševinama). Cistercitske su građevine bile, među ostalim, u Hrvatskoj samostanski kompleks Sv. Marije na Dolcu u Zagrebu i opatija u Kutjevu (uništena), a u Sloveniji opatija u Stični.<br /> Glavna karakteristika cistercitske arhitekture u svim njenim vremenskim i lokalnim varijantama solidno je jedinstvo vanjske mase, koje odražava unutarnje volumene i onda, kada se izražava klasičnim elementima gotike (šiljast luk, kontrafori, koji su ovdje mali i plitki). U odnosu na bogate katedrale rane i visoke gotike, cistercitska je gotika sačuvala jednostavniju varijantu stila. Cistercitskom su reformom iz evr. umjetnosti uklonjeni i posljednji ostaci utjecaja Orijenta u arhitekturi (načelno napuštanje crkava centralnog tlocrta) i skulpturi.&lt;tab&gt;B. Ho.<br /> LIT.:<em> E. </em><em>Viollet</em><em>-</em><em>le</em><em>-</em><em>Duc</em><em>,</em> Dictionnaire de l&rsquo;architecture fran&ccedil;aise, I, Architecture romanique, Paris 1875. – <em>G</em><em>. </em><em>Dehio</em> i <em>G</em><em>. </em><em>Bezold</em><em>,</em> Die kirchliche Baukunst des Abendlandes, Stuttgart 1884. – <em>R</em><em>. </em><em>Lasteyrie</em><em>,</em> L&rsquo;architecture religieuse en France &agrave; l&rsquo;&eacute;poque romane, Paris 1912. – <em>H</em><em>. </em><em>Rose</em><em>,</em> Die Baukunst der Cister- zienser, M&uuml;nchen 1916.– <em>R. Lasteyrie,</em> L&rsquo;architecture religieuse en France &agrave; l&rsquo;&eacute;poque gothique, Paris 1926–28. – <em>H. Focillon,</em> L&rsquo;art d&rsquo;Occident, Paris 1938.
<strong>CISTERNA</strong> (lat. cista<em> sanduk, kovčeg</em>), rezervoar za sabiranje i čuvanje kišnice u krajevima, gdje nema podzemne vode; tamo c. zamjenjuje bunare. C. se gradi ispod razine tla, u starije doba od kamena, a u novije od betona. Voda se u cisterne slijeva žljebovima s krovova ili izgrađenih sabirnih površina glatkih kosih ploha, koje su ograđene zidom. Cisterne su bile poznate već u drevnim civilizacijama Istoka u Mezopotamiji i Palestini, u prethelensko i helensko doba u Grčkoj, na Kreti, u maloazij. gradovima, na egejskim otocima i dr. U rimsko doba redovno se konstruiraju u gradovima, utvrđenim taborima<em> (castrum)</em> i uz terme. U našim krajevima ima ih od davnine u područjima krša (jadranski pojas i njegovo zaleđe) na javnim mjestima ili u sklopu privatnih domova, samostana i sl. Ograđeni otvor cisterne, zvan kruna ili grlo, obično u obliku niskoga šupljeg stupa, često je umjetnički izrađen primjenom arhitektonskih i kiparskih dekorativnih elemenata (Dubrovnik, Hvar, Čiovo, Motovun). Narodni su nazivi<em> čatrnja, gustirna, gustijerna, šterna.</em>
<strong>CISTOFOR</strong> (grč.ϰ&iota;&sigma;&tau;&omicron;&phi;ό&rho;&omicron;&sigmaf; &nbsp;kistoforos od ϰί&sigma;&tau;&eta; kiste <em>kovčeg</em> i &phi;έ&rho;&omega; fero<em> nositi</em>), grč. srebrni novac veličine i težine jedne tetradrahme, kovan u Pergamu i drugim gradovima Male Azije u &larr; II<em> st.</em> Na licu je poluotvorena košara dionizijskih misterija <em>(cista </em><em>mystica</em><em>),</em> iz koje se izvija zmija. Otkad je Rim 133 zavladao Malom Azijom, c. je kovan sve do cara Septimija Severa (193–211).&lt;tab&gt;I. Ro.
<strong>CITADELA</strong> (tal. cittadella<em> mali grad, gradić</em>), tvrđava, koja dominira gradom, od stambenih četvrti redovito odijeljena čistim prostorom, esplanadom, a služi za obranu od neprijatelja. Akropola je bila c. Atene, a Kapitol c. Rima.
<strong>CITY</strong> (engl.; lat. civitas<em> grad</em>), većinom najstarija četvrt i poslovno središte nekih gradova, pojam iz oblasti urbanistike. U prenesenom i proširenom značenju: poslovni, novčarski i trgovački krugovi, koji žive u tim centrima. U Engleskoj, grad, koji je bio ili je i sada središte biskupije. Londonski<em> C.</em> poslovni je dio grada, u kojem je centar privrede i bankarstva: većina zgrada služi u uredske svrhe.
<strong>CIUDAD REAL,</strong> grad u istoimenoj provinciji, Španjolska. Osnovao ga je Don Gil 1245 i po njemu se grad prozvao <em>Pozuelo de Don Gil.</em> Osnove današnjem većem gradu postavio je Alfonso X i dao mu današnje ime. Djelomično su sačuvane srednjovj. zidine, koje su imale 130 tornjeva. Gradska vrata <em>Puerta</em> <em>de</em> <em>Toledo</em> potječu iz XIV <em>st</em><em>.,</em> građena su u mud&eacute;jarskom stilu. Iz XV–XVI <em>st</em><em>.</em> je kasnogotička katedrala S. <em>Maria</em> <em>del</em> <em>Prado</em><em>.</em> Ima jedan brod sa dva portala: jedan s reminiscencijama na romaniku, a drugi u gotičkom stilu. Trobrodna je gotička crkva S. <em>Pedro</em> iz XVI <em>st</em><em>. </em>s kasnijim baroknim unutarnjim uređajem.
<strong>CIUDAD RODRIGO,</strong> grad u provinciji Salamanca, Španjolska. Rim. naselje<em> Mirobriga.</em> Napušten za barbarskih provala; ponovo ga je naselio u poč. XII <em>st</em><em>.</em> Rodrigo Gonzales, koji mu je dao ime. Okružen zidinama djelomično iz rim. vremena. Trobrodna katedrala djelomično romanička, građena u XII i XIII <em>st</em><em>. </em>U njoj su korintski i dorski stupovi. Pobočni su portali u romaničkom, a glavni je u gotičkom stilu. Srednju gotičku apsidu gradio je u XVI <em>st</em><em>.</em> Gil de Honta&ntilde;&oacute;n. Klaustar je dijelom iz XIII– XIV <em>st</em><em>.,</em> a dijelom iz XVI <em>st</em><em>.</em> Korska sjedala izradio u flamboyant-gotici Rodrigo Alem&aacute;n.
<strong>CIUHA, Jože,</strong> slikar (Trbovlje, 1924 –). Od 1944 sudjelovao u NOB-i kao propagandist, vojni dopisnik i ilustrator. Poslije Oslobođenja studirao na akademiji u Ljubljani (F. Mihelič, G. A. Kos) i polazio školu za zidno slikarstvo kod S. Pengova. Prof. crtanja u Ljubljani; tu je i izlagao.&lt;tab&gt;M. Zr.
<strong>CIVERCHIO (Civerto), </strong><strong>Vincenzo</strong> (zvan<strong> Fanon; </strong>Vasari ga naziva <strong>Vincenzo </strong><strong>Verchio</strong>), talijanski slikar i drvorezbar (Crema, 1468/70 – poslije 28. VII. 1544). Smatra se, da je bio učenik V. Foppe; radio je duže vrijeme u Bresci-i, gdje je 1493–94 u katedrali oslikao Cappellu Maggiore (nije sačuvana). Najstarije je njegovo sačuvano djelo oltarska slika <em>San</em> <em>Niccol</em><em>&ograve; </em><em>da</em> <em>Tolentino</em><em>, </em>1495 (Brescia, Pinakoteka), na kojoj je još očit utjecaj Foppe; 1504 naslikao je <em>Piet</em><em>&agrave;</em> u crkvi S. Alessandro u Bresci-i. God. 1507 vraća se u Cremu, gdje radi niz svetačkih slika za crkve u Cremi, Palazzolu i Bresci-i. God. 1525 oslikao freskama prizemlje Palazza Comunale u Cremi; izradio je freske u Casa Vimercati u Cremi sa 15 mitoloških scena, te oslikao vrata orgulja u katedrali s prikazom<em> Navještenja</em> (sada u S. Bernardino u Cremi); isti prizor izradio je 1532 na vratima orgulja crkve S. Francesco u Lodiu. Broj Civerchiovih djela vrlo je velik; sva su signirana, a većinom i datirana. Često je mijenjao maniru pod utjecajem drugih umjetnika (V. Foppa, B. Zenale, Giovanni Bellini, a prolazno i Leonardo). Za njegova djela karakteristični su kruti oblici i hladna, tamna boja. Utjecao je na G. Romanina i G. G. Savolda.
<strong>CIVIDALE</strong> (slov.<strong> Čedad</strong>), grad u sjeveroist. Italiji u pokrajini Udine (Videm). Rimski<em> Forum Julii,</em> kasnije prvo sjedište langobardskih vojvoda i akvilejskog patrijarha, rodno mjesto historika Pavia Đakona, glav. grad Friula (Furlanija). Među rimskim i langobardskim arheol. ostacima ističe se t. zv. <em>tempietto</em> <em>langobardo,</em> oratorij crkve Sta Maria in Valle, iz sredine VIII <em>st</em><em>.</em> s bogatim ukrasom od štuka iz VIII – IX <em>st</em><em>.</em> Katedrala je građena od 1458 kao trobrodna gotička dvoranska crkva; 1502 dao joj je ranorenesansno pročelje Tullio Lombardo. U gradskom muzeju sačuvani su umjetnički predmeti iz rim. doba, proizvodi karolinškog i bizant. zlatarstva te rukopis lat. evangelijarija iz V ili VI <em>st</em><em>.</em> Na prvih nekoliko strana toga evangelijara, među zapisima o hodočasnicima iz VIII–X <em>st</em><em>.,</em> spominju se hrv. knezovi Trpimir i Branimir, panonski knez Braslav i bugarski kralj Boris sa članovima porodice, koji su hodočastili u Cividale. <em>Ponte</em> <em>del</em> <em>Diavolo</em> preko Natisonea je majstorsko djelo graditeljstva (gradili 1442–52 Jacopo Daguro da Bissone i Erard iz Villacha), srušen u Prvom svjetskom ratu, rekonstruiran 1918.<br /> LIT.:<em> G. Fogolari,</em> Cividale del Friuli, Bergamo 1906. –<em> L. </em><em>Coletti</em> i<em> U. </em><em>Piazza,</em> Il Tempietto di Cividale, Roma 1952.
<strong>CIVILETTI, Benedetto,</strong> talijanski kipar (Palermo, 1. X. 1846 – 23. VII. 1899). Studirao u Firenci kod Giovannia Dupr&eacute;a, učitelja I. Rendića. U tal. kiparstvu XIX<em> st.</em> zauzima istaknuto mjesto svojim monumentalno-naturalističkim stilom, koji je došao do izražaja napose u plastičnim grupama s dramatskim motivima iz borbe Grka za oslobođenje od Turaka<em> (Braća Canaris; Posljednji sat Missolunghia)</em>. Ostala djela:<em> Dante; Rad; Krist u Getsemanu; Julije Cezar;</em> konjanički spomenik Viktora Emanuela I u Palermu; nadgrobni spomenici; portretna poprsja (E. Renan; Agostino Gallo).
<strong>CIVITALI, Matteo di Giovanni,</strong> talijanski kipar i graditelj (Lucca, 5. VI. 1436 – 12. X. 1501). Razvio se pod utjecajem firentinskog kiparstva quattrocenta, a napose Desideria da Settignano i braće Rossellino. Djelovao je u svome rodnom gradu i okolici (Pisa, Carrara), a dobivao narudžbe i iz drugih krajeva. Najvažniji se njegovi radovi nalaze u katedrali u Lucci (portretni reljef Pietra d&rsquo; Avenza; nadgrobni spomenici P. da Noceta i D. Bertinia; oltar sv. Regula; dekoracija i kipovi u kapeli Volto Santo). Izradio nekoliko oltara za katedralu u Genari, kipove za kapelu sv. Ivana u katedrali u Genovi, mramorni konjanički kip sv. Jurja u borbi sa zmajem u Sarasanu, te mnogobrojna djela u mramoru i terakoti za različite crkve. Profinjen način modelacije, svojstven firentinskim kiparima, znao je spojiti sa svojim snažno izraženim težnjama za realističkim oblikovanjem.
<strong>CIZELIRANJE</strong> (franc.<em> ciseler</em>), postupak zaglađivanja neravnih površina i šavova nastalih kod lijevanja i sastavljanja na predmetima od kovine (odljevenim, kovanim ili iskucanim) pomoću raznih dlijeta, noževa i turpija, ili izjedanja kiselinama. C. kipova odljevenih u metalu vrši redovno sam kipar. Svrha je cizeliranja, kao završne obradbe, postizavanje glatkoće, reljefnosti i ujednačenosti površine predmeta od kovine. Stručnjak za c. je cizeljer. Postupak cizeliranja ne može se vršiti mašinskom obradbom.
<strong>CLAESZ, Pieter,</strong> holandski slikar (Steinfurt, Westfalska, oko 1597/98 – Haarlem, 1. X. 1661). Tek u novije vrijeme utvrdio je A. Bredius, da je haarlemski slikar, koji je svoja djela signirao monogramom P. C. (a s tim u vezi postojale su različite hipoteze), zapravo Pieter Claesz. Sva su njegova djela mrtve prirode, pretežno s voćem i posuđem, jednostavnih faktura i profinjenog kolorita u mirnim tonskim harmonijama. Najranija je njegova slika datirana godinom 1623.
<strong>CLAIR-OBSCUR</strong> (franc.; tal.<em> chiaroscuro,</em> njem.<em> Helldunkel</em>), svijetlo–mrak. U slikanju, crtanju i grafici, primjena igre i preljeva svjetlosti i sjene na plohama predmeta i pojava, napose na izbočenim i udubljenim oblinama. Isticanje kontrasta primjenom clair-obscura usmjereno je na to, da bi se postigao privid prostora i plastične punoće oblika. U crtanju i grafici c.-o. je osnovni tehnički postupak, uvjetovan samim materijalom i mogućnostima izražavanja crno-bijelim. U slikarstvu se pojavljuje u fazi prelaženja od primjene čiste boje na graduiranje intenzivnosti pojedinih tonova i na tonsko oblikovanje. Za to je primjer već Leonardov<em> sfumato,</em> kao nastojanje da se ostvari meko i prigušeno treperenje i slijevanje svijetla i sjene (v.<em> Sfumato</em>). Kao metoda c.-o. dolazi do karakterističnog izražaja kod tal. manirista, a dozrijeva u radu Correggia i njegovih sljedbenika u slikarstvu tal. baroka. Kod Caravaggia izražena je u operiranju oštrijim kontrastima, a kod Rembrandta (koji pretežno slika smeđim tonovima) u razrješivanju materije u difuzne tonalitete polusvijetla i polusjena. U prošlom stoljeću dosljedno provodi ovu metodu franc. slikar E. Carri&egrave;re.
<strong>CLAIRVAUX</strong> (srednjovjekovnolat. naziv <em>Clara</em> <em>vallis</em>), grad u franc. d&eacute;partementu Aube. U njemu je 1115 osnovao sv. Bernard od Clairvauxa cistercitski samostan s crkvom, koja je prototip građevina ovog reda. Prvu građevinu nadomjestio je sv. Bernard 1135 drugom, a već 1174 posvećena je treća. Porušena je i nanovo sagrađena u XVIII <em>st.,</em> ali je poznat njezin prvotni temeljni oblik. Cistercitske crkve, po uzoru na crkvu iz Clairvauxa, sagrađene su u različitim varijantama u juž. Francuskoj, sjev. Italiji, Švicarskoj i Njemačkoj, a također i u hrv. i slov. krajevima (v.<em> Cisterciti</em>).
<strong>CLAMBETAE</strong> v.<em> Obrovac</em>
<strong>CLASON, Isaak Gustaf,</strong> švedski arhitekt (Dalarna, 30. VII. 1856 – Stockholm, 1930). Eklektik, koji je primjenjujući elemente hist. stilova, naročito renesanse i baroka, podigao u Švedskoj velik broj javnih i privatnih građevina (palače, vile, Nordijski muzej u Stockholmu, Gradska vijećnica u Norrk&ouml;pingu), a također u Moskvi i Varšavi. Držeći se tradicija nastojao je ipak u svojim arhitektonskim koncepcijama izraziti suvremene ideje. Njegovi sinovi<em> Isaak Gustaf C. </em><em>ml</em><em>.</em> (Stockholm, 1893 –) i<em> Peder C. </em>(Stockholm, 1894 –) također su istaknuti šved. arhitekti novijeg vremena.
<strong>CLAUDE LORRAIN</strong> v.<em> Lorrain</em><em>, </em><em>Claude</em>
<strong>CLAUSEN</strong><strong>, </strong><strong>Franciska</strong><strong>,</strong> danska slikarica (1899 –). Studirala u Danskoj, zatim u Berlinu (1922) kod L. Moholy-Nagya i A. Arhipenka te u Parizu kod F. L&eacute;gera. God. 1924–33 živi u Parizu; 1925 sudjeluje na izložbi <em>L</em><em>&rsquo;</em><em>art</em> <em>d</em><em>&rsquo;</em><em>aujourd</em><em>&rsquo;</em><em>hui</em><em>,</em> 1926 na međunarodnoj izložbi <em>Soci</em><em>&eacute;</em><em>t</em><em>&eacute; </em><em>Anonyme</em> (Brooklyn), a 1930 izlaže s grupom <em>Cercle</em> <em>et</em> <em>Carr</em><em>&eacute;</em> (kao član) u Parizu. U početku radi kolaže u geometrijskoj apstrakciji; na njima se opaža utjecaj rus. konstruktivista. Vrativši se u domovinu napušta apstraktno slikarstvo i prelazi na portret.
<strong>CLAVUS</strong> (lat.<em> klin;</em> engl. <em>keystone</em><em>,</em> franc, <em>claveau</em><em>,</em> njem. <em>Keilstein,</em> tal. <em>chiave</em> <em>di</em> <em>volta</em>), zaglavni kamen, klesan u obliku krnje piramide. Stavlja se u tjeme kamenog luka ili svoda; uz konstruktivnu funkciju ima i dekorativnu.
<strong>CLERIGINU</strong><strong>S</strong> <strong>IZ KOPRA (</strong><strong>Cleriginus</strong> <strong>de</strong> <strong>Iustinopoli)</strong> tri koparska slikara istog imena.<br /> <strong>1. C</strong><strong>. </strong><strong>I</strong> (? –1340). Radio za crkvu sv. Franje u Kopru.<br /> <strong>2. </strong><strong>C</strong><strong>. II</strong> (XIV–XV <em>st</em><em>.</em>), unuk pređašnjega. Oko 1400 oslikao crkvu sv. Jelene u Oprtlju u maniri mekanog gotičkog stila.<br /> <strong>3. </strong><strong>C</strong><strong>. III</strong> (druga pol. XV <em>st</em><em>.</em>), sin pređašnjega. Izveo 1471 dio zidnih slika u crkvi sv. Marije u Oprtlju (<em>Navještenje; Marija zaštitnica i sveci</em> na trijumfalnom luku) u duhu tal. quattrocenta.<br /> LIT.:<em> D. B.,</em> Il presunto maestro di Vittore Carpaccio, Pagine Istriane, 1905, I. – <em>G. Caprin,</em> L&rsquo;Istria nobilissima, II, Trst 1907, str. 74.&lt;tab&gt;B. F.
<strong>CL&Eacute;RISSEAU, Charles-Louis,</strong> francuski graditelj, slikar i crtač (Pariz, 1722 – 20. I. 1820). Od 1749 studira u Rimu, gdje se ističe kao crtač. God. 1757 stupa u službu engl. arhitekta R. Adama, putuje s njim po Dalmaciji i izrađuje crteže i arhitektonske snimke Dioklecijanove palače, koji su reproducirani u bakropisima u Adamovu djelu <em>Ruins</em> <em>of</em> <em>the</em> <em>Palace</em> <em>of</em> <em>the</em> <em>Emperor</em> <em>Diocletian</em> <em>at</em> <em>Spalatre</em><em>.</em> C. je kasnije snimao i crtao arhitektonske spomenike u Italiji i Francuskoj (<em>Les</em> <em>Antiquit</em><em>&eacute;</em><em>s</em> <em>de</em> <em>la</em> <em>France</em><em>,</em> 1778), bio u službi ruske carice Katarine II (int&eacute;rieuri u dvorcu Carskoje Selo) i djelovao kao graditelj i dekorater u Francuskoj.
<strong>CL</strong><strong>&Eacute;</strong><strong>SINGER</strong><strong>, Jean-Baptiste</strong> (zvan<strong> August</strong>), francuski kipar i slikar (Besan&ccedil;on, 20. X. 1814 – Pariz, 6. I. 1883). Učio kod svog oca Georges-Philippea i u Italiji. Izradio velik broj mramornih poprsja i kipova državnika, pisaca, umjetnika i glumaca, te alegorijske figure za pariske javne zgrade i parkove. Obrađuje često motive iz klasične mitologije, uglavnom u mramoru ili bronci. Glavno je obilježje njegove plastike tehnička virtuoznost u obradbi materijala.
<strong>CLEVE, Jost </strong>ili <strong>Joos</strong> v.<em> Joos van Cleve</em>
<strong>CLIFF</strong><strong>-</strong><strong>DWELLINGS</strong> (<strong>cliff</strong><strong>-</strong><strong>houses</strong><strong>;</strong> engl.), nastambe primitivnih naroda, smještene u pećinama. Poznate su već od prethistorije u mnogim dijelovima svijeta; najpoznatije su u jugozap. dijelu Sjeverne Amerike (Utah, Arizona, Kolorado, Novi Meksiko).
<strong>CLODION</strong> (zapravo <strong>Claude</strong> <strong>Michel</strong>), francuski kipar (Nancy, 20. XII. 1738 – Pariz, 28. III. 1814). Učenik svog strica L.-S. Adama, A.Pajona i J.-B. Pigallea; živio 1762–71 u Rimu, 1795–98 u Nancyu, gdje je radio modele za manufakturu porculana u Niderwilleru, a ostalo vrijeme u Parizu, gdje je njegovo umijeće sinonim za modu i ukus <em>ancien</em> <em>r</em><em>&eacute;</em><em>gimea</em><em>.</em> Na glas je došao radovima u sitnoj plastici (statuete, bareljefi i vaze u mramoru, terakoti, bronci i vosku), u kojoj je prikazivao većinom nage mitološke likove i pastoralne motive na graciozan i profinjen način, karakterističan za stilsko razdoblje kasnog rokokoa. Proživjevši temeljne perturbacije u društvenom sistemu i umjetnosti, primjenjuje potkraj života stilske elemente klasicizma i empirea.
<strong>CLODT VON J&Uuml;RGENSBURG, Pjotr Karlovič,</strong> ruski kipar (Reval, 24. V. 1805 – Chalala u Finskoj, 6. XI. 1867). Kiparstvo učio u Petrogradu, Rimu, Berlinu i Parizu. Izrađivao u bronci ponajviše konje i konjaničke kipove sa izrazito naturalističkim obilježjima. Važnija su mu djela: u Lenjingradu<em> Kvadriga; Krotitelj konja; </em>reljefi u Isaakovskom soboru; brončani spomenici pjesnika Krylova i Nikolaja I; spomenik sv. Vladimira u Kijevu, Martina Luthera u Kegelu kraj Revala i reljef Sv. Đurđa na konju u Georgijevskoj dvorani u moskovskom Kremlju.
<strong>CLOISONN</strong><strong>&Eacute;</strong> v.<em> Emalj</em><strong><br /> CLOISONNISME</strong> v.<em> Kloazonizam</em>
<strong>CLOISTERS</strong> v.<em> Metropolitan Museum</em>
<strong>CLOT</strong><strong>, </strong><strong>Ren</strong><strong>&eacute;-</strong><strong>Jean</strong><strong>,</strong> francuski slikar, grafičar i pjesnik (Ben Chicao, Alžir, 19. I. 1913–). Uči slikarstvo u Algeru, nastavlja studije kod M. Gromairea i Ch. Despiaua u Parizu. Slika pejzaže, životinje, motive iz pustinje i napuštene dijelove starih gradova. Po stilu bliz nadrealistima.
<strong>CLOUET (Cloet), 1. </strong><strong>Jean</strong> (zvan<strong> Jehannet, Janet</strong>), francuski slikar nizozemskog podrijetla (zap. Nizozemska, oko 1485 – Pariz, 1540). Prema sačuvanoj dokumentaciji djelovao od 1516 u Toursu, a od 1529 u Parizu kao &raquo;dvorski slikar i sobar&laquo; Franje I; u ispravama se spominje više njegovih portreta, ali atribucije pojedinih još su uvijek hipotetične. Sa sigurnošću se smatra, da je autor 130 portretnih crteža iz 1514–40, rađenih crnom kredom i sangvinom (muzej u Chantillyu). Minijaturama ilustrirao<em> Galski rat.</em> Na temelju stilskih i likovnih osobina ovih crteža pripisuju mu se portreti Franje I (Louvre) i njegova sina dauphina Fran&ccedil;oisa (1519, Antwerpen), kao i još nekoliko portreta članova dinastije Valois. Koliko je god Clouetova ličnost osvijetljena tek fragmentarno, njegov udio u razvoju franc. slikarstva od hist. je značenja. U doba, kad Francuska širom otvara vrata tal. umjetnicima i podliježe duhu renesansnih likovnih koncepcija, C. održava slikarske tradicije realizma. Prvenstveno je crtač, a manjeg je značenja njegova slikarska djelatnost. Potanje analize otkrivaju, da su mu uzori svakako bili J. Gossaert-Mabuse, B. van Orley i stariji predstavnici antwerpenske slikarske porodice Cleve. U ukrštavanju strujanja s tal. juga i nizoz. sjevera na franc. tlu u prvoj pol. XVI <em>st</em><em>.,</em> Clouetova pojava naročito je značajna za afirmaciju ove druge komponente.<br /> <strong>2. </strong><strong>Fran&ccedil;ois</strong> (također zvan<strong> Janet;</strong> Tours, oko 1516 – Pariz, 22. IX. 1572), sin pređašnjega i njegov nasljednik kao &raquo;dvorski slikar i sobar&laquo; Franje I i nekolicine kasnijih vladara. U franc. slikarstvu svoga vremena zauzima položaj identičan s očevim. Kao portretist pronicavo fiksira fizionomije svojih modela preciznim crtežem, dokumentarno reproducira bogat kostim i odjevne rekvizite, no u koloritu ostaje suzdržljiv i ponešto hladan. Iako tal. način slikanja, kao posljedica škole formirane u Fontainebleau-u (F. Primaticcio, G. B. Rosso), postaje opće prihvaćena manira, F. C. održava u svom načinu duh nizozemsko-flamanske objektivnosti i koncentracije na stvarnost, koje se ne odriče ni onda, kad radi portrete s reprezentativnim namjenama. S njegovom signaturom sačuvane su samo dvije slike, portret apotekara Pierrea Cuttea, 1562 (Louvre) i<em> Gospoda u kupelji sa dvoje djece</em> (Richmond, zbirka Cook; varijanta u Wallace Coll., London). S punom vjerojatnošću pripisuje mu se oko 50 portretnih crteža u boji, u kojima su prikazane dvorske ličnosti (Henrik II, Franjo II, Karlo IX, njihove žene, djeca i članovi dvora); ovi su crteži nastali 1558–72. Na temelju signiranih radova i ovih crteža Clouetu se pripisuje još niz portreta u franc. i drugim evr. galerijama.<br /> LIT.:<em> A. Germain,</em> Les Clouets, Paris 1906. –<em> E. Moreau-N&eacute;laton,</em> Le Portrait &agrave; la cour des Valois, I–V, Paris 1908. –<em> Isti,</em> Les Clouets et leurs &eacute;mules, I–III, Paris 1924. – <em>A. Fourreau,</em> Les Clouets, Paris 1924. – <em>L. Dimier,</em> Histoire de la peinture de portrait en France au XVI<sup>e</sup> si&egrave;cle, I–III, Paris 1924–26.&lt;tab&gt;S. Bić.
<strong>CLOVIO, Giulio (Giorgio)</strong> v. <em>Klović, Juraj</em>
<strong>CLUNY</strong><strong>, 1.</strong> grad u franc. d&eacute;partementu Sa&ocirc;ne-et-Loire s benediktinskom opatijom<em> (</em><em>Cluniacum</em><em>, </em><em>Clugny</em><em>),</em> koju je 910 osnovao akvitanski vojvoda Vilim. Samostan, izravno podređen papi, bio je centar reformističkog pokreta, usmjerenog na jačanje moći papinstva. Skup samostanskih objekata, koji su nastajali od X – XVIII <em>st</em><em>.,</em> svojim je građevnim oblicima u ranom razdoblju znatno utjecao na formiranje i razvoj romaničke sakralne arhitekture u Francuskoj (Romainm&ocirc;tiers, Bernay) i Njemačkoj (K&ouml;ln, Hirsheim). Opatijska crkva Clunya građena je u tri faze. Prvotna crkva, od koje su preostali samo tragovi, nadomještena je 981 drugom, koja je imala oblik trobrodne bazilike sa stupovima i transeptom, središnji kor i dva pobočna, te ravan strop. Na njezinu mjestu započeta je 1089 gradnja treće crkve, koja je svojom dužinom (ukupno 187 <em>m</em>) bila najveća crkvena građevina i glav. spomenik burgundskoga graditeljstva u XII–XIII st. Imala je pet uzdužnih brodova i dva poprečna, kor s deambulatorijem i vijencem apsidalnih kapela, romanički svod, trobrodno predvorje i 8 zvonika. Samostan je ukinut za vrijeme franc. revolucije, a crkva najvećim dijelom porušena u prvim decenijima XIX <em>st</em><em>.</em> Fragmenti arhitektonskih dijelova i kapiteli sa skulpturama, sačuvani u Mus. Ochier, važna su svjedočanstva o ranoromaničkoj plastici u Francuskoj. – U Clunyu nalazi se crkva St. Marcel iz XII <em>st</em><em>.,</em> koja ima romanička obilježja, i crkva Notre Dame, primjer burgundske gotike iz XIII <em>st</em><em>.,</em> ostaci opatijskih građevina, palače, građanski domovi i dijelovi gradskih zidina s kulama.<br /> <strong>2.</strong> <em>Mus</em><em>&eacute;</em><em>e</em> <em>de</em> <em>Cluny</em><em>,</em> muzej u Parizu, koji je smješten u bivšem H&ocirc;telu Cluny, sagrađenom oko 1490 na mjestu julijanskih rimskih terma kao pariška rezidencija za opate iz Clunya; zgrada ima gotički karakter s primjesama renesansnih elemenata. U muzeju se nalaze jedinstvene zbirke umjetnina i umjetnog obrta iz doba Srednjeg vijeka i renesanse (skulptura, bjelokost, radovi u metalu, pokućstvo, tapiserije, tkanja, veziva, emalj, proizvodi zlatarstva, slikano staklo, keramika, odjevni i upotrebni predmeti i dr.).<br /> LIT.:<em> J. </em><em>Virey,</em> L&rsquo; abbaye de Cluny, Paris 1927. – <em>Ch. </em><em>Oursel,</em> L&rsquo; art roman de Bourgogne, Paris 1928. – <em>J. Evans,</em> The romanesque architecture of the Order of Clany, 1938. – <em>Conant</em><em>,</em> The Third Church at Cluny, 1939.
<strong>CLUYSENAAR, Alfred-Jean-Andr&eacute;,</strong> belgijski slikar (Bruxelles, 24. IX. 1837 – St. Gilles, 23. XI. 1902). Učenik akademije u Bruxellesu i L. Cognieta u Parizu; živio duže vremena u Rimu. Radio velike kompozicije<em> (Apokaliptički jahači),</em> teme iz historije<em> (</em><em>Canossa</em><em>; Albigenzi; Mazepa)</em> i dekorativne freske u javnim ustanovama. Značajan portretist.
<strong>CMUREK,</strong> grad (burg) na desnoj obali Mure, 30<em> km</em> sjeveroist. od Maribora. Prvi put se spominje 1145; današnji je njegov oblik uglavnom iz XVI <em>st</em><em>.,</em> a dvorište s arkadama iz XVII <em>st</em><em>. </em>(Bertoletto iz Coma). Na zap. fasadi (djelomično sačuvana od prvotne zgrade) nalazi se uzidan gotički portal s lunetom, ukrašen pleternom i stiliziranom biljnom ornamentikom iz sredine XII <em>st</em><em>.</em> U ist. predvorju ugrađen je kameni reljef zmaja, koji proždire čovjeka (romanički motiv).<br /> LIT.: <em>M</em><em>. Zadnikar,</em> Portal s pleteninasto ornamentiko na cmureškem gradu, ZUZ, 1955, str. 147–160.&lt;tab&gt;M. Zr.
<strong>COBRA</strong> (kratica imena gradova Copenhagen, Bruxelles, Amsterdam), internacionalna eksperimentalna umjetnička grupa, čiji su osnivači neposredno nakon Drugoga svjetskog rata danski slikar Asger Jorn i nizoz. slikari K. Appel i Corneille. Po primjeru dječjeg slikarstva i slikarstva primitivaca težili su za čistim i neposrednim izrazom doživljaja svijeta i svog vremena.
<strong>COCCARI, Niccolo di </strong><strong>Giovanni</strong> v.<em> Nikola Firentinac</em>
<strong>COCHIN</strong><strong>, </strong><strong>Charles</strong><strong>-</strong><strong>Nicolas</strong><strong>, ml.,</strong> francuski bakrorezac (Pariz, 22. II. 1715 – 29. IV. 1790), najznačajniji član umjetničke porodice, koja je dala nekoliko bakrorezaca. C. je izvanrednom tehnikom rezao u bakar reprodukcije majstora franc. slikarstva iz vremena rokokoa; od njegovih originalnih radova najvažniji su prikazi dvorskih svečanosti prigodom svadbe dauphina (<em>C</em><em>&eacute;</em><em>r</em><em>&eacute;</em><em>monie</em> <em>du</em> <em>Mariage</em><em>, </em>1758). Ilustrirao djela Tassa, Ariosta, La Fontainea i F&eacute;nelona. Napisao i ilustrirao djela <em>Observations</em> <em>sur</em> <em>les</em> <em>antiquit</em><em>&eacute;</em><em>s</em> <em>de</em> <em>la</em> <em>ville</em> <em>d</em><em>&rsquo;</em><em>Herculanum</em> (1754), <em>Oeuvres</em> <em>diverses</em> (1757) i <em>Voyage</em> <em>d</em><em>&rsquo; </em><em>Italie</em> (1758). Poznato je oko 1500 njegovih grafičkih listova.
<strong>COCK</strong> <strong>(</strong><strong>Kock</strong><strong>), </strong><strong>Hieronymus</strong><strong>,</strong> flamanski bakropisac, nakladnik i trgovac umjetninama (Antwerpen, oko 1510 –3. X. 1570). Nakon boravka u Italiji osniva oko 1550 u Antwerpenu grafičku radionicu, u kojoj je izrađivao bakropise i bakroreze. Značenje njegova djelovanja je u tome, što je putem reprodukcija upoznao flam, i holand. umjetnike s antičkim spomenicima Rima, s ornamentikom groteska i djelima tal. slikara (Rafael, Bronzino). Reproducirao i djela domaćih umjetnika, između ostalog 12 pejzaža P. Bruegela, koji je po navodima K. van Mandera učio u Cockovoj radionici. Nekoliko Cockovih grafika nalazi se u Valvasorovoj zbirci u Zagrebu.
<strong>COCTEAU</strong><strong>, </strong><strong>Jean</strong><strong>,</strong> francuski književnik, kritičar i crtač (Maisons-Laffite kraj Pariza, 5. VII. 1892 –). Autor pjesama, romana, drama i filmskih scenarija, učesnik avangardističkih književnih i likovnih pokreta od kubizma do nadrealizma; piše o umjetnosti, a također i crta, klasificirajući taj oblik svoga stvaranja kao &raquo;po&eacute;sie graphique&laquo;. U crtežima bliz je Picassovoj neoklasicističkoj fazi. Radio osnove za plakate (<em>Ruski balet</em> S. Djagiljeva), duhovite karikature i nacrte za kazališne inscenacije, nastojeći da se izrazi nekonvencionalno i rafinirano. Ilustrirao vlastita književna djela <em>(Le Myst&egrave;re de l&rsquo;oiseleur;</em> <em>Le Secret professionnel, Chevaliers de la Table Ronde).</em> Crteže izdao u mapama <em>Dessins</em> (1924), <em>Dessins d&rsquo;un dormeur</em> (1928), <em>Les Enfants terribles </em>(1934), <em>Maison de sant&eacute;</em> i dr. U posljednjoj fazi konvertit; radi zidne slike s mističnim sakralnim temama.
<strong>CODELLIEV DVORAC (GRAŠČINA) </strong><strong>TURN</strong> u Ljubljani, dvokatni barokni dvorac iz XVII<em> st.</em> na jedinstvenom pravokutnom tlocrtu. Gospodarske zgrade iz početka XVIII <em>st.;</em> u dvorištu kameni barokni zdenac. Ostatak u širim potezima zasnovanog baroknog parka. Uz dvorac je Augustin Codelli sazidao kapelu (1734) u obliku centralne zgrade na grčki križ s kupolom i lanternom. Kupolu je ukrasio freskama F. Jelovšek. U kapeli se nalaze tri mramorna oltara.<br /> LIT.: <em>V. Steska,</em> Codellijeva kapelica v Turnu pri Ljubljani, ZUZ, 1923, str. 24–42.&lt;tab&gt;M. Zr.
<strong>CODEX</strong> <strong>ARGENTEUS</strong> (lat.;<em> srebrna knjiga</em>), rukopis nastao u VI<em> st.</em> u sjev. Italiji; pisan je na purpurnoj pergameni srebrnim i zlatnim slovima. Sadržava na zapadnogotskom jeziku i pismu prijevod Evanđelja biskupa Ulfile. Od prvotnih 330 listova sačuvano je 187, koji se čuvaju u Univerzitetskoj biblioteci u Uppsali u Švedskoj. Ide među najvrednije primjere starih rukom pisanih knjiga.
<strong>CODEX</strong> <strong>AUREUS</strong> (lat.;<em> zlatna knjiga</em>), naziv za srednjovj. rukopis pisan zlatnim slovima (hrizografija) ili uvezan u zlatne ukrašene korice.<br /> Sačuvano je nekoliko takvih starih kodeksa iz razdoblja IX–XI <em>st. (c. a.</em> iz Lorscha, IX<em> st.; c. a.</em> iz Echternacha, X<em> st.; c. a. iz </em>Escoriala, XI <em>st</em><em>.)</em>. Najpoznatiji je<em> c. a. iz</em> samostana S. Emmeran u Regensburgu (od 1811 u <em>Staatsbibliothek</em> u M&uuml;nchenu). To je evanđelje dovršeno 708 za Karla Ćelavog; pisano je zlatnim slovima, uvezano u zlatne korice ukrašene draguljima i bogato ilustrirano.<br /> LIT.:<em> A. </em><em>Boeckler,</em> Das Goldene Evangelienbuch Heinrichs III, 1933.
<strong>CODUCCI</strong><strong> (</strong><strong>de</strong> <strong>Codusis</strong><strong>), </strong><strong>Mauro</strong> <strong>(Moro;</strong> zvan i <strong>Moretto</strong> <strong>da</strong> <strong>Bergamo</strong><strong>),</strong> talijanski graditelj i klesar (Val Brembana, oko 1440 – Venecija, IV. 1504). Vjerojatno je radio u Ravenni, Ceseni i okolici prije no što se pojavio u Veneciji. C. je prvi i glavni predstavnik renesansnog stila u graditeljstvu Venecije. Od 1468 do oko 1490 gradi<em> San Michele </em><em>in</em> <em>I</em><em>sola</em><em>, </em>trobrodnu crkvu, savršeno skladnu u svojoj geometrijskoj jednostavnosti. Pročelje od bijelog istarskog mramora, nastalo pod utjecajem Albertieva<em> Tempio Malatestiano</em> (Rimini), prototip je većine kasnijih Coduccievih pročelja, a utjecalo je i na druge venecijanske graditelje. Na Canalu grande podigao je istodobno palaču <em>Corner</em> <em>Spinelli,</em> harmoničnu sintezu venecijanske tradicije i quattrocenta. Od istarskog mramora gradi 1482–90 zvonik za<em> San Pietro di Castello</em> (pregrađivan u XVII<em> st.</em>). God. 1483 nastavlja rad A. Gambella na gradnji crkve <em>San</em> <em>Zaccaria</em><em>.</em> Završetak pročelja ove crkve (dovršeno prije 1500), kao i crkve<em> San Michele </em><em>in</em> <em>I</em><em>sola</em><em>,</em> vrlo je sličan završetku pročelja šibenske katedrale, koje je projektirao Nikola Firentinac; polukrug pročelja odgovara presjeku glavnog broda, a četvrt kruga presjeku pobočnih brodova, te se čini, &raquo;da imamo u ovom slučaju primjer istodobnog neovisnog i paralelnog ostvarenja istog konačnog tipa pročelja i u Mlecima i u Šibeniku na temelju davne tradicije pročelja svinute linije na području mletačke umjetnosti i mletačke vlasti... U Mlecima su pročelja oble linije samo spolja naturena dekoracija, bez odnosa i bez veze s konstrukcijom i s oblicima crkvenog krova iza tog pročelja. U katedrali u Šibeniku oblo je pročelje, naprotiv, nužni i logični nastavak originalne konstrukcije čitavog krova u oblim linijama&laquo; (Lj. Karaman). C. dovršava s A. Rizzom gradnju <em>Scuola</em> <em>di</em> <em>San</em> <em>Marco</em><em>,</em> koju je započeo P. Lombardo; gornji dio fasade završava se ritmičkim nizom polukružnih zabata. Za<em> Scuola </em><em>grande </em><em>di San Giovanni </em><em>Evangelista</em> izgradio je stubište sa dvije rampe (započeto 1498). God. 1492 započeo je gradnju crkve S. <em>Maria</em> <em>Formosa</em>, a 1497<em> S. </em><em>Giovanni</em> <em>Crisostomo</em> s kupolom nad kvadratnim prostorom; oko 1500 dovršio je <em>Palazzo</em> <em>Zor</em><em>zi</em><em>.</em> Prema stilu pripisuje mu se <em>Torre</em> <em>dell</em><em>&rsquo;</em><em>Orologio</em> na Markovu trgu (započet između 1496 i 1497); ova je građevina primjer spajanja klasične konstrukcije s orijentalnom živom polihromijom. Uz ovaj toranj, na sjev. strani trga, nalaze se Coduccieve<em> Procuratie </em><em>Vecchie</em><em>,</em> kojih je pročelje u čitavoj svojoj dužini razriješeno loggiama. Na Canalu grande nalazi se njegov <em>Palazzo</em> <em>Vendramin-Calergi</em> (započeta oko 1500), jedna od najljepših renesansnih palača Venecije; pročelje ove dvokatne građevine raščlanjeno je sa pet velikih prozora-bifora i okrunjeno teškim izbočenim kornišom. Ova je palača najbolji primjer, kako je C. umio uspostaviti najveću moguću ravnotežu ritma pojedinih arhitektonskih elemenata, krivulje i ravne linije, te ravnotežu između stroge arhitekture i njene dekoracije, i kako je znao savršeno uskladiti venecijansku tradiciju i nove humanističke težnje.<br /> LIT.:<em> P. </em><em>Paoletti,</em> L&rsquo;architettura e la scultura del Rinascimento in Venezia, Venezia 1893. – <em>A. Venturi,</em> Storia dell&rsquo; arte italiana, VIII, 2, Milano 1924. – <em>G. Lorenzetti,</em> Venezia e il suo estuario, Milano 1927. – <em>Lj. Karaman,</em> Umjetnost u Dalmaciji, Zagreb 1933. – <em>M</em><em>. </em><em>L. Gengaro,</em> Il Rinascimento, 1940. –<em> L. </em><em>Angelini,</em> Le opere in Venezia di Mauro Coducci, Milano 1945. – <em>G. Delogu,</em> Italienische Baukunst, Z&uuml;rich 1946.&lt;tab&gt;L. Boć.
<strong>COECKE</strong><strong> (</strong><strong>Cock</strong><strong>, </strong><strong>Kock</strong><strong>) van </strong><strong>Aelst</strong><strong>, </strong><strong>Pieter</strong><strong>, </strong><strong>st</strong><strong>.,</strong> flamanski slikar, kipar, arhitekt, slikar na staklu, crtač uzoraka za sagove i pisac o umjetnosti (Aelst, 14. VIII. 1502 – Bruxelles, 6. XII. 1550). Slikanje učio kod B. van Orleya i u Italiji, tehniku tkanja u Carigradu. Iz Rima donio Vitruvijeve spise, te je prvi uveo klasične elemente u holand. arhitekturu. Radio dekoraciju palače <em>Molenere van Dale</em> i kamin u<em> Steenu</em> u Antwerpenu. C. je jedan od pokretača renesanse u Flandriji; ubraja se među t. zv. romaniste, koji su u flam. slikarstvo unosili tal. način i likovna shvaćanja. Dekorater za svečanosti, dekan slikarskog ceha. Iako je dvorski slikar Karla V, nije sačuvana ni jedna njegova slika. Preveo na flamanski Serliova djela. Najznačajniji je Coeckeov učenik Pieter Bruegel st., koji međutim nije podlegao njegovom romanizmu.
<strong>COELLO, 1. Alonso Sanchez</strong> v.<em> Sanchez Coello, Alonso<br /> </em><strong>2. </strong><strong>Claudio</strong><strong>,</strong> španjolski slikar portugalskog podrijetla (Madrid, 2. III. 1642 – 20. IV. 1693). Učitelj mu je bio F. Rizi, a na nj su utjecala djela Tiziana, Rubensa i van Dycka. Predstavnik specifičnog kastiljanskog kasnobaroknog izraza u španj. slikarstvu i posljednji dvorski portretist španj. Habzburgovaca. Glavni su mu radovi oltarske slike i freske u crkvama (<em>La</em> <em>Sagrada Forma</em><em> u</em> sakristiji Escoriala, u kojoj je uspješno povezao iluzionističko slikarstvo s baroknom arhitekturom). Bogatstvo kolorita naslijedio je od svojih flam. uzora, Rubensa i van Dycka.
<strong>COEMETERIUM</strong> (lat., od grč. ϰ&omicron;&iota;&mu;&eta;&tau;ή&rho;&iota;&omicron;&nu; koimeterion <em>mjesto za spavanje, odmaranje, počivalište</em>), u ranokršćansko doba, naziv koji se upotrebljava kao oznaka za groblje, bez obzira, da li se ono nalazi pod zemljom, u katakombama, ili na površini zemlje. Rjeđe služi naziv c. i kao oznaka samo za jedan grob, a katkad se njime označuju i bazilike, te druge kultne građevine, izgrađene nad katakombama (v.<em> Groblje</em>).
<strong>COENOBIUM</strong> (lat., od grč. ϰ&omicron;&iota;&nu;ό&sigmaf; koinos<em> zajednički</em> i &beta;ί&omicron;&sigmaf; bios<em> život</em>), u ranom kršćanstvu, naziv za mjesto, na kojem su provodili zajednički život pripadnici organizirane samostanske zajednice. Po cenobiju su ti isposnici nazvani<em> cenobiti, za</em> razliku od pustinjaka,<em> anahoreta</em> (od grč. ἀ&nu;&alpha;&chi;ώ&rho;&epsilon;&sigma;&iota;&sigmaf; anahoresis<em> samoća</em>), koji su provodili život izvan svake zajednice. Koptski felah Pahomije, živeći prethodno kao anahoret, osnovao je oko 322, na ist. obali Nila, sjev. od grada Tebe, prvi c. (niz međusobno povezanih ćelija, odijeljenih od vanjskoga svijeta zidom). C. je prototip kasnijih samostana, odnosno manastira.
<strong>COGNIET, </strong><strong>L</strong><strong>&eacute;</strong><strong>on</strong><strong>,</strong> francuski slikar (Pariz, 29. VIII. 1794 – 20. XI. 1880). Odgojen u duhu Davidova klasicizma, koji mu ostaje uzorom u kompoziciji; kasnije se priklanja izrazu romantika. Glavni su mu radovi velike narativne kompozicije, dekorativne zidne slike u Louvreu i crkvi Madeleine, te portreti. Djelujući u<em> &Eacute;</em><em>cole</em> <em>des</em> <em>Beaux</em><em>-</em><em>Arts</em> bio je na glasu kao pedagog; učenici su mu bili L. Bonnat i E. Meissonier.<br /> DJELA: <em>Marije na ruševinama Kartage; Betlehemski pokolj; Tintoretto slika kćer na odru; Otmica Rebeke</em> (po romanu W. Scotta <em>Ivanhoe</em>).
<strong>COIMBRA</strong> (rimski <em>Eminium</em>), grad u Portugalu, nazvan po susjednoj rimskoj utvrdi<em> Conimbriga.</em> Ima više arhitektonskih spomenika, od kojih su najstariji ostaci rimske kolonije. Dobro je sačuvana romanička katedrala <em>S</em><em>&eacute; Velha</em> (trobrodna bazilika s bačvasto nadsvođenom glavnom lađom), zatim romanička crkva <em>Sant</em><em>&rsquo;</em><em>Iago</em><em>,</em> crkva<em> Santa </em><em>Cruz</em> (rekonstruirana 1517–21) u stilu manuelske gotike. Bogatu baroknu fasadu ima nova jednobrodna katedrala<em> (</em><em>S</em><em>&eacute; Nova).</em> Talijan Filippo Terzi sagradio je samostan (1596) i gradski vodovod.
<strong>COKEV, Hristo Ivanov,</strong> bugarski slikar (Gabrovo, ? – 1888). Učio kod ikonopisaca u Trijevni, u umjetničkoj školi u Moskvi, a potom kod V. Makovskog, koji je na nj izvršio snažan utjecaj. Jedan od prvih bug. novijih umjetnika, iz vremena prije oslobođenja od Turaka. Slikao većinom portrete.
<strong>COLASANTI, </strong><strong>Arduino</strong><strong>,</strong> talijanski historik i kritičar umjetnosti (Rim, 24. VI. 1877–). God. 1919–28 generalni direktor u <em>Direzione </em><em>generale </em><em>per le antichit&agrave; e belle arti</em>. Organizirao mnoge izložbe moderne umjetnosti u gradovima Evrope i Amerike, restaurirao poznate spomenike, uredio muzeje.<br /> BIBL.:<em> L&rsquo; </em><em>arte bizantina in Italia,</em> 1919; <em>Donatello,</em> 1930; <em>La pittura nelle Marche nel </em><em>&lsquo;400, </em>1931.
<strong>COLE, 1. George Vicat,</strong> engleski slikar (Portsmouth, 17. IV. 1833 – London, 6. IV. 1893). Pejzažist zanesen prirodom, koju smatra glavnim učiteljem<em> (</em><em>best</em> <em>director</em><em>, </em><em>perfect</em> <em>guide</em><em>).</em> Slika pretežno motive s Temze naglašujući kolorističke momente, pri čemu se djelomice ugleda u J. Constablea i W. M. Turnera.<br /> <strong>2. </strong><strong>Thomas</strong><strong>,</strong> američki slikar engleskog podrijetla (Boltonle-Moor, Engleska, 1. II. 1801 – Catskill, N. Y, 11. II. 1848). Dolazi sa 18 godina u Ameriku, vraća se na studije u Evropu; nakon toga postaje prvi značajni slikar amer. pejzaža. Osnivač je <em>Hudson</em> <em>River</em> <em>School,</em> koja je nastojala slikarski izraziti specifična obilježja krajina Novog svijeta s primjesom romantičnog prikazivanja prirode nedirnute civilizacijom.
<strong>COLIN, 1</strong><strong>. </strong><strong>Alexandre-Marie,</strong> francuski slikar i litograf (Pariz, 5. XII. 1798–1873). Prijatelj E. Delacroixa, pripada prvoj generaciji slikara franc. romantizma. Radio kompozicije s hist. temama, genre-motive i portrete (slikar Th. G&eacute;ricault; oko 50 portreta glumaca u kostimu). U nekoliko serija litografija obradio genre-prizore i teme iz literature.<br /> <strong>2. </strong><strong>Paul</strong><strong>-&Eacute;</strong><strong>mile</strong><strong>,</strong> francuski grafičar (Lun&eacute;ville, 16. IV. 1877 –). Njegovi prvi drvorezi datiraju iz 1894, a prvi bakropisi iz 1909. Sljedbenik A. Lep&egrave;rea. Ilustrira djela Hezioda<em> (Djela i dani), </em>Zole<em> (</em><em>Germinal</em><em>),</em> M. Barr&egrave;sa<em> (</em><em>Collete</em> <em>Baudoche</em><em>),</em> G. Duhamela <em>(Kamen </em><em>Horeba</em><em>),</em> A. Francea <em>(Na bijelom kamenu),</em> R. Kiplinga <em>(</em><em>Nove</em> <em>sabrane priče),</em> H. Tainea <em>(Bilješke iz Engleske)</em> i dr. Publicirao:<em> Deset aspekata iz </em><em>Lorraine</em><em>; Putovi Velikog rata</em> i dr.
<strong>COLLE, Raffaello del (Raffaellino),</strong> talijanski slikar (Borgo San Sepolcro, oko 1490 – 17. XI. 1566). Učenik i pomoćnik Rafaela, a kasnije njegova sljedbenika Giulia Romana, s kojim sudjeluje kod izrađivanja fresaka u Konstantinovoj dvorani u Vatikanu. Od 1524 u službi urbinskog vojvode; tada surađuje u manufakturi majolike i dekorira <em>Villa</em> <em>Imperiale</em> u Pesaru. U Firenci izrađuje sa A. Bronzinom i G. Vasariem kartone za tapiserije. Colleovo je značenje u tome, što je u doba manirizma održavao u Toskani tradiciju Rafaelova stila.
<strong>COLLEGIATA</strong><strong>,</strong> kolegijatska crkva; izdržava je kolegij klerika ili kaptol kanonika; c. nema biskupskog sjedišta. U crkvenoj hijerarhiji ima stupanj između katedrale i župne crkve. <em>Collegiate</em> su postojale od kasne antike u Italiji, a naročito su česte u Srednjem vijeku. U nas crkva u Cresu i Sv. Marija u Kotoru.
<strong>COLLENTUM</strong> v.<em> Murter</em>
<strong>COLLIGNON, </strong><strong>L</strong><strong>&eacute;</strong><strong>on</strong><strong>-</strong><strong>Maxime</strong><strong>,</strong> francuski arheolog (Verdun, 1849 – Pariz, 1917), jedan od najistaknutijih istraživača helenske umjetnosti. God. 1873–76 učenik franc. škole u Ateni, od 1877 predavač grč. arheologije na univerzitetu u Bordeauxu, a od 1883 na pariskoj Sorbonnei.<br /> BIBL.: <em>Manuel de </em><em>V </em><em>arch&eacute;ologie grecque</em><em>,</em> 1883; <em>Mythologie figur&eacute;e de la Gr&egrave;ce,</em> 1883; <em>Phidias,</em> 1886; <em>Histoire de la c&eacute;ramique grecque,</em> 1888; <em>Histoire de la sculpture grecque,</em> 1892; <em>Per game,</em> 1900; <em>Catalogue des vases peints du Mus&eacute;e national d&rsquo;</em> <em>Ath&egrave;nes,</em> 1902; <em>Lysippe,</em> 1905; <em>Scopas et Praxit&egrave;le,</em> 1907; <em>Le Parth&eacute;non </em>1910; <em>Les statues fun&eacute;raires dans l&rsquo; art grec,</em> 1911.
<strong>COLNAGO, Antun,</strong> istraživač starina (Obrovac, 27. VI. 1862 – Split, 16. X. 1936). Bio je učitelj u Obrovcu. Istraživao starine Obrovca i okolice (obrovačka tvrđava, Starigrad, Karin, Cvijina Gradina, Medviđe, Krupa). Otkrio rimska naselja<em> Clambetae</em> (Cvijina Gradina) i <em>Argyruntum</em> (Starigrad pod Velebitom). Arheološka iskapanja vršio je uz materijalnu i stručnu potporu Austrijskog arheološkog instituta u Beču. Rezultate istraživanja ilirskih gradina, rimskih naselja, nekropola i cesta, starohrvatskih grobova i srednjovj. utvrda objavljivao u <em>Jahreshefte</em> <em>des</em> <em>Oesterreichischen</em> <em>arch</em><em>&auml;</em><em>ologischen</em> <em>Instituts</em><em>.</em> Osnovao arheološki muzej u Obrovcu i ispunio ga bogatim nalazima, osobito iz nekropole u Argyruntumu. Nastanio se u Splitu 1914; F. Bulić uzima ga za pomoćnika u Arheološkom muzeju (1920–24). Surađuje i u društvu &raquo;Bihać&laquo;.<br /> BIBL.: <em>Arch</em><em>&auml;</em><em>ologische</em> <em>Untersuchungen</em> <em>in</em> <em>Norddalmatien</em><em>,</em> Jahreshefte des Oesterreichischen arch&auml;ologischen Instituts, Wien 1905, Beiblatt, str. 31–60 (zajedno s J. Keilom), 1909, Beiblatt, str. 13–112 (zajedno s M. Abramićem), 1915, Beiblatt, str. 175–178;<em> Sredovječne kule i gradine oko Novigrada i Karina,</em> SHP, 1928, str. 127–135.<strong><br /> </strong>LIT.: Antun Colnago, Novo doba, 1936, 244, str. 6.&lt;tab&gt;M. Ru.
<strong>COLOMBE</strong><strong>, </strong><strong>Michel</strong><strong>,</strong> francuski kipar (Bretanja, oko 1430– Tours, poslije 1512). Jedan od posljednjih predstavnika franc. kasnogotičkog kiparstva (oltari, nadgrobna skulptura), koji u posljednjoj fazi djelovanja poprima renesansne utjecaje preko Burgundije (C. Sluter u Dijonu). Glavna su mu djela nadgrobni spomenik Franje II vojvode od Bretanje i njegove žene u koru katedrale u Nantesu (1502–07 prema nacrtu J. Per&eacute;ala), reljef <em>Sv. Juraj u borbi sa zmajem</em> (1508–09, Louvre), te<em> Kalvarija</em> i <em>Polaganje u grob</em> (opatija Solesmes). U njegovoj radionici radili su G. Regnault, Jean de Chartres i G. Chaleveau. Značenje ovog majstora kao glavne ličnosti u prelaznoj fazi iz gotike u renesansu uočeno je tek u novije vrijeme.
<strong>COLONNA, Angelo Michele,</strong> talijanski slikar (Rovenna kraj Coma, 1600 – Bologna, 11. III. 1687). Jedan od predstavnika bolonjske škole XVII <em>st.,</em> veoma produktivan barokni dekorater bez izrazitih ličnih obilježja. U suradnji s drugim slikarima izveo niz radova u Bologni, Parmi, Genovi i Rimu. Pozvan od Filipa IV <em>u</em> Madrid radi pod vodstvom Vel&acirc;zqueza zidne slike u Alc&aacute;zaru i oslikava unutrašnjost kupole crkve<em> Merced calzada.</em> Utjecao na razvoj dekorativnog slikarstva španj. baroka.
<strong>COLQUHOUN</strong><strong>, </strong><strong>Robert</strong><strong>,</strong> engleski slikar i grafičar (Ayshire, Škotska, 1914–). Studirao na umjetničkoj školi u Glasgowu (J. Adler). Na njegov razvoj utjecali su P. Picasso, G. Braque i W. Lewis. Slika u tamnim tonovima velike figure; one po koncepciji podsjećaju na noviju belg. i nizozem. umjetnost, koju je upoznao na studijskom putovanju po kontinentu. U njegovim radovima ima i asocijacija na keltske crteže i iluminacije iz North- umberlanda. Radi i litografije.
<strong>COLUMNA ROSTRATA</strong> (lat. columna<em> stup</em> i rostrum <em>kljun</em>), u ant. Rimu stup, ukrašen kljunovima brodova, podignut u spomen neke pomorske pobjede. U Rimu je bila postavljena <em>c. r.</em> u spomen prve rimske pomorske pobjede nad Kartažanima (&larr; 260), a nosila je kip pobjednika Kaja Duilija (reproducirana na Augustovim srebrnim denarima).
<strong>COMACINI, maestri.</strong> Od najranijega Srednjeg vijeka nose taj naziv družine (kasniji cehovi) graditelja-majstora, zidara i klesara na teritoriju stare dijeceze Como u gornjoj Lombardiji; spominje ga već edikt kralja Rotaria 643. Iz toga centra odlaze<em> m. c., </em>pojedinačno ili u skupinama, u ostalu Lombardiju, s onu stranu Alpa (Burgundija, Švicarska i dolina Rajne) i na jug u Italiju, sve do Baria. U naše krajeve dolaze 821–22, kada ih patrijarh Fortunat iz Gradeža šalje Ljudevitu Posavskom da mu pomognu utvrditi Sisak. U sve krajeve, u kojima su radili, unose predromaničku i romaničku arhitekturu s izvrsnom građevinskom tehnikom i posebnim smislom za arhitektonski ukras. Ti zidari i klesari, prvobitno graditelji najjednostavnijih građevina (Civate: benediktinske crkve iz XII <em>st</em><em>.;</em> crkve na jezeru Como i u Val d&rsquo;Intelvi; klaustar opatije Piona i dr.), razvijaju se u vrsne graditelje i kipare, stvaraoce posebnog tipa bazilike, razvijenog stila i tehnike, kao što su bazilike u Pavi-i (S. Michele, 1155; San Pietro in Ciel d&rsquo; Oro, 1132; S. Teodoro, kraj XII <em>st.</em>) i u Milanu (Sant&rsquo;Ambrogio). Najveći je umjetnik te romaničke struje <em>Benedetto</em> <em>Antelami.</em><br /> U lombardijskoj umjetnosti XIII<em> st.</em> sve se češće susreće i miješa naziv <em>m</em><em>. </em><em>c</em><em>.</em> s nazivom<em> maestri campionesi,</em> što zapravo obilježuje struju graditelja, kipara i klesara iz campioneske komune na jezeru Lugano. I oni, kao i Comacini, prenose svoju umjetnost (s nekim njem. utjecajima) izvan granica zavičaja, naročito na područje Milana. Kasnije se taj naziv gubi, ali još u XV i XVI<em> st. </em>stvaraju se arhitektonska i kiparska djela u duhu njihove tradicije.&lt;tab&gt;L. Boć.
<strong>COMINELLI, </strong><strong>Andrea</strong><strong>,</strong> talijanski graditelj i kipar; radi u Veneciji u drugoj pol. XVII i u prvoj pol. XVIII<em> st.</em> Sudjeluje u natječaju za<em> Dogana </em><em>del </em><em>Mare</em> (1675) i crkvu 5. <em>Basso</em> (1677). U prvoj pol. XVIII<em> st.</em> vodi radove na proširenju crkve<em> Sta </em><em>Teresa</em><em>. </em>God. 1720 započinje gradnju svojega glav. djela, palače<em> Labia </em>(1750). Kao kipar radi za kapelu S. Francesco della Vigna statue 5.<em> Gherardo Sagredo</em> i<em> Bogorodica između dva anđela,</em> a 1677 prima narudžbu za baldahin na Longheninu oltaru u Sta Maria delle Vergini.
<strong>COMO,</strong> grad na istoimenom jezeru, u provinciji Lombardiji, Italija. U &larr; II<em> st.</em> zauzimaju galsko naselje Rimljani, koji ureduju svoj<em> castrum.</em> U Srednjem vijeku potpada pod lombardijsku vojvodinu. U borbama između lombardijskog saveza i Fridrika Barbarosse, C. je na strani cara. Nakon lokalnih borba Guelfa i Gibelina dobiva samostalnost. Od 1335 pod vlašću milanskih vojvoda; u XVIII<em> st.</em> pripada Austriji, a od 1859 je u sklopu oslobođene Italije.<br /> U središtu starog dijela grada, koji je izgrađen na pravokutnoj mreži rim.<em> castruma</em>, nalaze se romanički<em> Općinski toranj</em> (Torre dell&rsquo; orologio) iz 1215, te<em> Broletto</em> (nekadašnji Pretorij), obnovljen 1215, s horizontalnim prugama raznobojnog kamena, gotičkim portikom i 3 trifore u prvom katu.<em> Katedrala</em> Sta Maria Maggiore, koju su podigli potkraj XIV<em> st.</em> domaći graditelji<em> (Maestri Comacini),</em> dograđivana je kroz dva stoljeća; 1730–70 sagradio je F. Juvara njezinu kupolu. Pročelje i pobočne portale izgradio je i dekorirao T. Rodari (1498, 1507–09). U katedrali ističu se slike G. Ferraria i B. Luinja. – Trobrodna crkva <em>S. Fedele</em> je građevina XII<em> st.</em> s loggiom uz apsidu i glomaznim portalom s velikim figuralnim reljefima lombardijske romaničke tradicije. Njen tlocrt srodan je trolisnoj osnovi crkve Sankt Maria am Kapitol u Kolnu. Na rubu nekadašnjeg starog dijela grada je<em> Torre</em> (kula), visok 40<em> m</em><em>,</em> gruba građevina iz 1192 s velikim otvorima u četiri kata i gradskim vratima u prizemlju; uz nju su ostaci rim. gradskih vrata<em> Porta praetoria gemina.</em> U zap. dijelu grada je petorobrodna bazilika<em> Abbondio,</em> prototip comacinskog stila, građena 1013–95. Otvoren arhitrav postavljen je iznad niza arkada; prostran kor je burgundskog tipa. Na pročelju horizontalni pojasi s pilastrima označuju katove. Novoklasicističku centralnu građevinu <em>Tempio Voltiano</em> u počast fizičaru A. Volti, rođenom u Comu, sagradio je 1927 F. Frigerio. Predgrađe<em> Novocomium</em> projektirao je i izgradio 1929 G. Terragni prema načelima funkcionalizma, koja je preuzeo za vrijeme studija na<em> Bauhausu</em> u Weimaru kod W. Gropiusa. Južno od Coma je<em> Chiesa di S. Carpoforo,</em> romanička građevina XII<em> st</em>., podignuta vjerojatno na mjestu crkve iz IV<em> st., </em>a na sjeverozapadu, uz obalu jezera,<em> Villa d&rsquo;Este</em> u Cernobbiu (sada hotel), lijepa palača, koju je dao graditi u XVI<em> st.</em> G. Tolomei; uz nju je renesansni park s kipovima, fontanama, kaskadama i spiljama. – U gradskom muzeju<em> (Museo Civico)</em> čuva se bogata zbirka rim. nalaza iz grada i okolice.&lt;tab&gt;Z. Ša.
<strong>COMPLUVIUM</strong> (lat.), u rimskoj kući otvor u krovu povrh atrija, kroz koji je izlazio dim s ognjišta, što se nalazilo u atriju. Po Vitruviju imaju njegovi razmjeri iznositi <sup>1</sup>/<sub>4</sub>–<sup>1</sup>/<sub>3</sub> dužine i širine atrija. Kroz c. ujedno ulazi svjetlost; ispod njega ugrađen je u podu basen za skupljanje kišnice<em> (impluvium).</em>
<strong>COMPOSTELA</strong> (ili<strong> Santiago de Compostela</strong>), grad u provinciji La Coru&ntilde;a, Španjolska, osnovan u poč. XI<em> st.</em> Univerzitet dobiva 1522. Ima 46 crkava i 36 samostana. U doba religioznog fanatizma najposjećenije proštenište Zapada. – Od građevina najmonumentalnija je romanička katedrala, građena 1078 –1125; proširivana kasnije mnogobrojnim aneksima sve do XVIII<em> st.</em> To je trobrodna crkva u obliku lat. križa s apsidalnim kapelama. Južna su crkvena vrata građena u početku XII<em> st.; </em>sjeverna je u XVIII<em> st.</em> izradio V. Rodriguez u klasicističkom stilu. Iz XVIII<em> st.</em> potječe i fasada, koju je izgradio F. Casas y Novoa. Uz katedralu nalazi se kasnogotički klaustar iz XVI<em> st.</em> – Nadbiskupska palača iz XII<em> st. Hospital Real</em> (1489–1510), od E. de Egasa, jest remek-djelo španj. rane renesanse. Izvan grada je crkva <em>S. Maria del Real del Sar</em> iz XII/XIII<em> st.</em> u romaničkom stilu, a uz nju osebujan romanički klaustar iz istog doba.
<strong>CONCA, Sebastiano,</strong> talijanski slikar (Gaeta, 8. I. 1680 – Napulj, 1. IX. 1764). Uči kod napuljskog slikara F. Solimene i poprima njegovu baroknu maniru, koju razvija do virtuoznosti u svojim freskama i velikim kompozicijama, rađenim ponajviše za crkve u Rimu, gdje djeluje 1706–51. Radio po narudžbama dvorova za Španjolsku, Portugal, Poljsku i dr. Studirajući majstore renesanse, nastoji kasnije pojednostavniti svoj teatralni način. Iz njegove škole proizašao je njem. slikar Raffael Mengs.
<strong>CONCHA</strong> v. <em>Konha</em>
<strong>CONCORDIA</strong> (lat.;<em> sloga</em>), rimska boginja sloge. Njen lik s atributima (rog obilja, zdjelica i grančica masline) često se nalazi na rimskim novcima, a preuzet je i u likovnu simboliku kasnijih stoljeća (freska A. Lorenzettia iz prve pol. XIV<em> st</em>., Siena, Palazzo pubblico).
<strong>CONCORDIA VETERIS ET NOVI TESTAMENTI,</strong> u kršćanskoj ikonografiji uporedno donošenje prizora i motiva iz Starog i Novog zavjeta, da bi se u smislu alegoričke egzegeze dokazalo podudaranje Starog i Novog zavjeta. U čitavom Srednjem vijeku C. v. e. n. t. bila je princip, na kojem su izgrađeni mnogi veliki ciklusi u likovnim umjetnostima (na pr Dupin izbacuje Jonu – Kristovo uskrsnuće, Sinagoga – Ecclesia i dr.).
<strong>CONDIVI, Ascanio,</strong> talijanski slikar i kipar (Ripatransone, oko 1525 – 10. XII. 1574). Učenik Michelangela; kao slikar i kipar bez značenja, ali važan kao biograf učiteljev. Još za života Michelangelova napisao njegovu biografiju (I izd. 1553), u kojoj je pojedine dijelove navodno diktirao sam majstor. Ova je biografija glavni izvor za poznavanje Michelangelova života; njome su se služili, počevši od Vasaria, svi kasniji Michelangelovi biografi i historici umjetnosti.
<strong>CONEGLIANO, Giovanni Battista Cima da </strong>v.<em> Cima, Giovanni Battista</em>
<strong>CONFESSIO</strong> (lat.), ispovijest, priznanje. U ranokršćanskoj i srednjovj. crkvenoj arhitekturi mjesto ispod glavnog oltara, u kojemu se nalazi grob mučenika ili ispovjedaoca vjere<em> (</em><em>confessor</em><em>). </em>Podzemna c. prvotni je oblik kripte. Redovno je konstruirana tako, da je vjernicima moguć silazak u predvorje, koje je prozorom ili malenim otvorom s rešetkama odijeljeno od grobnice. C. može biti smještena i u razini poda crkve u oltarskoj niši, a tako se naziva i oltar, u kojemu je ugrađen grob mučenika s njegovim tijelom ili relikvijama. U doba Konstantina bili su ovakvi grobovi smješteni u crkvama sv. Petra i sv. Pavla u Rimu.
<strong>CONINCK (</strong><strong>Koninck</strong><strong>), David </strong><strong>de</strong> (zvan<strong> Rammalaer</strong>), flamanski slikar (Antwerpen, 1636 – Bruxelles, 1699). Slikar prizora iz lova, animalističkih motiva i mrtvih priroda s voćem i divljači na način J. Fyta. Djelovao 17 godina u Rimu, gdje je tal. sredinu upoznao s flam. realističkim tretiranjem motiva mrtve prirode.
<strong>CONINXLOO</strong><strong>, 1. </strong><strong>Cornelis</strong> <strong>van</strong> <strong>I </strong>i <strong>II,</strong> dva flamanska slikara istog imena, koji su se nazivali i<em> S</em><em>cernir</em><em>, Schernier.</em> Prvi se spominje 1498–1527 u Bruxellesu kao artizan, slikar grbova i bojadisar oltara. Drugi je značajniji; o njemu postoje vijesti iz 1529–59. Oslikavao je kipove, izveo dekorativne radove u kapeli crkve St. Gudule u Bruxellesu, gdje se nalazi jedna njegova signirana slika. Pripisuje mu se nekoliko oltarskih slika u Bruxellesu, Parizu, Palermu i Toledu.<br /> <strong>2. Gillis van,</strong> flamanski slikar (Antwerpen, 24. I. 1544 – Amsterdam, I. 1607). Kao protestant emigrira 1585 u Frankenthal (Falačka), a od 1595 živi u Amsterdamu. Značajan po tome, što je napustio dotadašnje slikanje krajina u patetičnom vidu t. zv. herojskog pejzaža sa štafažom i nastojao prikazati prirodu istinski i neposredno. Iako je njegov način još uvijek romantičan i prožet težnjom za pitoresknošću, C. je po osnovnom shvaćanju zadatka pejzažnog slikarstva prethodnik P. Brila i A. Elsheimera u Rimu, Jana Bruegela u Flandriji, te holand. pejzažista sve do Ruysdael&acirc;.<br /> LIT.: <em>E. </em><em>Plietzsch,</em> Die Frankenthaler Maler, Leipzig 1910.
<strong>CONQUES</strong><strong>,</strong> središte franc. departmana Aveyrona; udaljen 40<em> km</em> sjeverozap. od Rodeza. Grad se razvio oko opatije, koju su osnovali Merovingi. Crkva (započeta u XI <em>st</em><em>.</em>) jedan je od najljepših primjeraka auvergneske romanike; građena je po uzoru na Saint-Sernin u Toulouseu, ali u nešto smanjenim proporcijama. To je trobrodna dvoranska crkva s bačvastim svodovima i emporama nad pobočnim brodovima; poprečni brod tvori s glavnim četvorinu, nad kojom je okrugao toranj. Oko kora je deambulatorij s polukružnim apsidama. Brodove dijele stupovi s prislonjenim pilastrima i polustupovima, koje povežuju polukružne arkade; kor omeđuju stupovi. U luneti povrh glav. portala prikazan je u reljefu Posljednji sud. Bogata riznica crkve čuva primjerke vrlo stare zlatarske umjetnosti.
<strong>CONRAD VON H&Ouml;TZENDORF, 1. Franjo,</strong> slikar (? – Osijek, 20. VI. 1841). Počeo raditi kao amater-samouk i kao crtač kod katastra; naslijedio A. M&uuml;nzbergera kao predstojnik osječke crtačke škole. Od njega je sačuvano nekoliko pejzaža u akvarelu i u miješanoj tehnici akvarela i tempere (<em>Talijanski pejzaž</em> i<em> Tivoli </em>u Modernoj galeriji u Zagrebu) u duhu romantike.<br /> <strong>2. Hugo,</strong> slikar (Brno ili Darda, 1806 ili 1807 – Osijek, 28. II. 1869). Učio crtanje vjerojatno kod svog oca Franje, kome pomaže kod izvršavanja naručaba od 1831. Prema nekim podacima možda je učio slikanje u Beču, Firenci i Rimu. God. 1841, nakon očeve smrti, vraća se u Osijek i preuzima očevo mjesto kao<em> artis graphicae magister</em> na crtačkoj školi. Vrlo je plodan slikar i crtač; u svojim je djelima, koncipiranim u duhu bečke romantike, dao prve umjetničke prikaze slavonskog pejzaža. Svom motivu prilazi C. s velikom ljubavlju prema domaćem kraju; svoj je romantičan odnos i stav prema Slavoniji prenio i na svog najboljeg učenika A. I. Waldingera. Prvu valorizaciju Conradova umjetničkog rada dao je I. Kršnjavi: &raquo;Počeo sam slikati kod H&ouml;tzendorfa. Prošao sam poslije mnogo škola i upoznao mnogo umjetnika, ali nisam našao boljega učitelja. Šteta, što je živio i propao u nepovoljnim prilikama.&laquo; Izradio je nekoliko slika za baruna Prandaua, grofa Jankovića i Kallivodu, većim dijelom pejzaža. Od figuralnih prikaza interesantni su njegova slika<em> Jelačićevi serežani kod logorske vatre pred Bečom,</em> kao i veći broj akvareliranih crteža slavonskih narodnih nošnja. Od njegovih mnogobrojnih crteža ističe se album sa 36 crteža<em> Skice nekolikih šumskih prizora i nekih slikovitih ruševina slavonskih,</em> koji je izložio 1864 na Prvoj izložbi dalmatinsko-hrvatsko-slavonskoj u Zagrebu (slap, pećinski grob u Jankovcu, Punitovačka šuma, Našički lug, Podgorački lug, opatija Bijela kod Daruvara, Erdut, Ilok, Krndija, Kolođvar, Orahovica, Vrdnik i dr.), vjerojatno inspiriran djelom Luke Ilića Oriovčanina<em> Starožitnosti kraljevine Slavonije.</em> Grafička zbirka Sveučilišne knjižnice u Zagrebu ima Conradove crteže iz Slovenije<em> (Izvor Save kod Podkorena), </em>Gorskog Kotara<em> (Kod Skrada, Sa Lujzinske ceste kod Rijeke), </em>studije konja, seljaka, pastira i vojnika, a dio njegova opusa nalazi se u Osijeku. Njegovo značenje u razvoju hrv. pejzaža istaknuto je prvi put na posthumnim izložbama (Zagreb, Osijek 1935).<br /> LIT.:<em> I. Kršnjavi,</em> Pogled na razvoj hrvatske umjetnosti u moje doba, HK, 1905, str. 218. –<em> Isti,</em> Uspomene iz Vinkovaca i Osijeka, Kalendar Jeka iz Osijeka, 1920. –<em> A. Schneider,</em> Slavonski pejzažisti, Hrvatska revija, 1934. – <em>Lj Babić,</em> Umjetnost kod Hrvata u XIX. stoljeću, Zagreb 1934, str. 62. – <em>J. B&ouml;sendorfer,</em> Počeci umjetnosti u Osijeku, Osijek 1935. – Katalog retrospektivne izložbe radova osječkog slikara Huge Conrada-H&ouml;tzendorfa, Osijek 1935.&lt;tab&gt;Z. Ša.
<strong>CONRAD VON SOEST,</strong> njemački slikar, glavni majstor westfalske slikarske škole u poč. XV<em> st.</em> Njegovo je glavno djelo velik trokrilni oltar u crkvi u Nieder-Wildungenu iz 1403. Na srednjoj je ploči<em> Raspeće Kristovo;</em> podno križa su grupe realistički ostvarenih likova seljaka i plemića. Na unutarnjim stranama krila nalaze se prizori iz Kristova života, a na vanjskim likovi svetaca. Po svom obliku, kompoziciji i tehnici ovo je djelo služilo kao uzor mnogim oltarima Muke Kristove u Westfalskoj.
<strong>CONSAGRA, Pietro,</strong> talijanski kipar (Mozzara del Vallo, Sicilija, 4. X. 1920–). Studirao u Rimu, gdje je 1947 osnovao grupu<em> Forma.</em> U prvim djelima nakon 1945 orijentiran je na skulpturu narativnog karaktera, a nakon 1947 počinje sa studijem problema &raquo;čiste&laquo; forme. Svoj je način oblikovao na iskustvima kubizma; ističe vrijednost profila i značenje ukrštenih geometriziranih planova. Omiljela mu je tema:<em> Razgovor</em>, dvije ljudske figure komponirane u plošnom reljefu, s perforiranim ili plastički naglašenim detaljima (u bronci, mjedi i željezu).
<strong>CONSIGNATORIUM</strong> v.<em> Konsignatorij</em>
<strong>CONSONI, Nicola,</strong> talijanski slikar i crtač (Rieti, 1814 – Rim, 21. XII. 1884). Učio u Perugi-i (G. Sanguinetti) i u Rimu (T. Minardi); kopirao Rafaela i djela ant. umjetnosti, te poprimio maniru klasicizma. Osrednji talent; mnogo slikao za pape, obitelj Torlonia i engl. dvor, te postao<em> princeps</em> akademije S. Luca i direktor papinske botege mozaika; po njegovu crtežu izveden je mozaik na pročelju bazilike S.<em> Paolo fuori le mura</em> (završen 1875). U istoj crkvi ukrasio freskama srednji brod. Freske je izradio i u jednom dijelu vatikanskih loggia (slaba imitacija Rafaela), kao i u pal. Torlonia, pal. Corsini i u Buckinghamskoj palači u Londonu. Na preporuku N. Voršaka naručio je J. J. Strossmayer kod Consonia sliku, na kojoj su prikazani papa Hadrijan II sa sv. Ćirilom i Metodom i donator Strossmayer. Iako slika djeluje ukočeno i bez života, ipak ide u red boljih Consonievih djela. Za stolnu crkvu u Đakovu naručio je Strossmayer kod njega velike kartone po Overbeckovim kompozicijama<em> (Posljednji sud; Poklonstvo kraljeva</em> i <em>Krist na križu);</em> po tim je kartonima trebao Consoniev učenik Ansiglioni oslikati sve tri apside. Međutim je taj posao predan slikarima M. A. i L. Seitzu, a Ansiglioni je izradio (po Consonievim crtežima) samo dvije slike za brod.<br /> LIT.: <em>I. Kršnjavi,</em> Pogled na razvoj hrvatske umjetnosti u moje doba, HK, 1905.&lt;tab&gt;E. Ž.
<strong>CONSTABLE</strong><strong>, John,</strong> engleski slikar (East Bergholt, 11. VI. 1776 – London, 30. V. 1837). Sin mlinara, najveći dio života proveo u rodnom kraju Suffolku. Učio u londonskoj akademiji, studirao djela Ruysdaela i Cl. Lorraina, no glavni izvor njegovih emocija bila je priroda. Dok u engl. slikarstvu XVIII<em> st.</em> dominira portret, u kojemu su pejzažne partije pretežno tretirane kao sekundaran element, C. – polazeći neosporno od holand. uzora – otkriva punu ljepotu u jednostavnosti ladanjske krajine. Ne traži dramatske ni romantične motive, kakvi su prevladavali u djelima pejzažista XVIII <em>st</em><em>.,</em> kad se pejzaž tretirao kao teatralna scenerija i aranžirao štafažom. C. je prirodu doživljavao kao stvarnost, i tako je nastojao realizirati neposredno i iskreno: &raquo;Ima još uvijek mjesta za prirodnog slikara&laquo; (Constable). Zabacuje konvencionalan atelierski način škole i, slikajući krošnje drveća i površine voda usred zelenih travnjaka, primjenjuje žive i svježe skale boja, a atmosferi daje prozračnost i sjaj. U Engleskoj isprva ne nailazi na razumijevanje; tek 1824, izloživši radove sa svojim mladim suvremenikom R. P. Boningtonom u pariskom Salonu, postizava velik dojam. Utječe na franc. romantike, između kojih i na E. Delacroixa, a naročito na mlade slikare (Th. Rousseau, J. Dupr&eacute;), osnivače barbizonske škole; preko njih djeluje na čitav razvoj evr. pejzažnog slikarstva. Nastojeći da slikarski ostvari fenomene treperenja svjetlosti i refleksa u mnogobrojnim šarama, primjenjuje u svome kasnijem razdoblju tehniku nanošenja čistih boja u široko nabačenim potezima, a površine ne zagladuje. &raquo;Transparentnošću se najviše približuje velikom slikarstvu; i možda je tada veći umjetnik kad slika akvarelom, nego kad pokušava da se izrazi u ulju...&laquo; (E. Faure). Po shvaćanju i metodi C. nagovještava pojavu impresionizma. – &raquo;Drže da je C. prvi postavio svoj slikarski stalak pred pejzaž. Njegova ljubav prema prirodi nije ni pitoreskna, ni literarna, ni historijska; on je realist na svoj način kad veli: &raquo;Što? Zašto uvijek suprotstavljati stara crna platna, zadimljena i jadna, božanskim djelima?&laquo; Istodobno on već promatra realnost okom impresionista kad dodaje: &raquo;Nikad dva dana ili dva sata ne nalikuju jedan drugome. Od stvorenja svijeta nije bilo dvaju jednakih listova&laquo; (M. Paynal). Ostavio je velik broj djela, studija i pripremnih skica, a. i zanimljive memoare i korespondenciju, koji su dokumentacija o njegovu stvaranju i o zbivanju u umjetnosti njegova vremena. U suradnji s grafičarom D. Lucasom reproducirao je svoje pejzaže u tehnici mezzotinte (<em>English lands- capes,</em> 1830).<br /> DJELA:<em> Bijeli konj,</em> 1819;<em> Mlin u Dedhamu,</em> 1820;<em> Kola sijena,</em> 1821;<em> Katedrala u </em><em>Salisburyu</em> (nekoliko varijanata, 1822–23);<em> Žitno polje,</em> 1826;<em> Hampstead s dugom,</em> 1827;<em> Majur u dolini,</em> 1835;<em> Ljetno podne; Pogled na Epsom.<strong><br /> </strong></em>LIT.:<em> C. J. </em><em>Holmes,</em> Constable and his influence on Landscape Painting, London 1902. –<em> H. </em><em>W. </em><em>Tompkins,</em> Constable, 1907. –<em> J. </em><em>Meier-Graefe,</em> Die grossen Engl&auml;nder, 1908. –<em> E. V. </em><em>Lucas,</em> John Constable, the painter, New York 1924. – <em>A. Fontainas,</em> Constable, Paris 1927. – <em>C. R. Leslie</em> i<em> A. Shirley, </em>Memoirs of the life of John Constable, London 1937.&lt;tab&gt;S. Bić.<strong><br /> </strong><em>VIDI</em> <em>PRILOG</em>
<strong>CONSTANT</strong><strong>, </strong><strong>Jean</strong><strong>-</strong><strong>Joseph</strong><strong>-</strong><strong>Benjamin</strong><strong>,</strong> francuski slikar (Pariz, 10. VI. 1845 – 26. V. 1902). Uči u Parizu kod A. Cabanela, no glavni mu je uzor E. Delacroix. Pod utjecajem njegovih djela postaje &raquo;orijentalist&laquo; i radi studije i kompozicije iz marokanske sredine, usmjerene na jake efekte kolorita i svjetlosti. Kasnije prelazi na dekorativno slikarstvo (zidne slike u pariskoj<em> Sorbonnei; </em>strop gledališta <em>Op</em><em>&eacute;</em><em>ra</em><em>-</em><em>Comique</em>) i na portret. Velik broj njegovih radova u ovoj struci, redovno likovi u pejzažnim ambijentima, ide u njegova bolja ostvarenja.
<strong>CONTANT D&rsquo;IVRY, Pierre,</strong> francuski graditelj (Ivry-sur- Seine, 1698 –Pariz, 1. X. 1777). Uz J.-G. Soufflota u arhitekturi glavni predstavnik stila Louisa XVI, koji mjesto rokokoa uvodi klasicističke elemente. Učio kod N. Dulina; od 1728 član akademije. Za Louisa XV izgradio 1747–56 samostan i kapelu sv. Pantel&eacute;ona u Faubourg St. Germainu (pročelje po uzoru na crkve A. Palladia); 1749 započeo gradnju crkve samostana Port Royal (dovršio J.-B. Franque), 1754–55 izradio nacrte za crkvu i samostan Saint-Vaast u Arrasu. Od njega potječe prvotni plan za crkvu Madeleine i prostor oko te crkve u Parizu, po kojem je crkva trebala imati oblik lat. križa s kupolom, sa 3 broda, kapelama i tornjevima. Gradnja je započeta 1764, ali je C. u toku radova umro, a njegovi su nasljednici po želji Napoleona I izmijenili izgled crkve po uzoru na ant. hram. God. 1763 izgradio je glavno stubište i predvorje u Palais Royalu i izveo <em>belvedere</em> (srušen) dvorca Saint Cloud. U Parizu sagradio palače de Broglie i de Sancourt. Izdao <em>Oeuvres</em> <em>d</em><em>&rsquo;</em><em>architecture</em> (1758 i 1765), s brojnim bakrorezima.<br /> LIT.: <em>L. Hautecoeur,</em> Histoire de l&rsquo; architecture fran&ccedil;aise, III, Premi&egrave;re moiti&eacute; du XVIII<sup>e</sup> si&egrave;cle, Paris 1950, str. 588–594.
<strong>CONTARINI, 1. Giovanni,</strong> talijanski slikar (?, 1549 – oko 1604). Medu suvremenim mletačkim maniristima C. je jedini slijedio Tiziana. God. 1579 polazi u Prag i Innsbruck na dvor Rudolfa II. U Veneciji je izradio slike na svodu crkve S. Francesco di Paola, zatim:<em> Poklonstvo Marina Grimania Bogorodici</em> i<em> Ponovno zauzeće </em><em>Verone</em> (Duždeva palača, oko 1595),<em> Pala sv. Ambrozija </em>(Frari),<em> Apolon </em><em>s</em> <em>kitarom, Žrtva Abrahamova</em> i<em> Adam i Eva</em> (sve tri slike u Gall. Querini-Stampalia), vrata orgulja (S. Canciano). Njegova<em> Posljednja večera</em> (ulje na platnu iz 1598) nalazi se u svetištu župne crkve u Vodnjanu u Istri, a – po atribuciji A. Tamara – još jedna<em> Posljednja večera</em> ovog autora (ulje na platnu iz 1574) u koru crkve u Rovinju.<br /> LIT.:<em> C. Ridolfi,</em> Le meraviglie dell&rsquo;arte, Berlin 1924. – Inventario degli oggetti d&rsquo; arte d&rsquo;Italia. V. Provincia di Pola, Roma 1935, str. 88 i 178.&lt;tab&gt;B. F.<strong><br /> 2. </strong><strong>Ivan,</strong> slikar, bivši đak akademije u Veneciji; boravio je 1839 u Zagrebu, gdje se je oglasom u novinama <em>Agramer Zeitung </em>preporučivao za izvedbu portreta u ulju, crteža crayonom i za pouku u crtanju.<br /> LIT.: <em>L. Dobronić,</em> Slikari i kipari u Zagrebu od 1829 do 1842, Čovjek i prostor, 1954, 21.<strong>&lt;tab&gt;</strong>L. D.
<strong>CONTI</strong><strong>, </strong><strong>Bernardino</strong> <strong>dei</strong> <strong>(Bernardinus </strong><strong>de</strong> <strong>Comitibus</strong><strong>, </strong><strong>de</strong> <strong>Comite</strong><strong>),</strong> talijanski slikar rodom iz Pavie, radi 1496–1522. Sljedbenik milanske škole Vincenza Foppe i Leonarda. Glavni su mu radovi portreti članova porodice Sforza, Trivulzio, d&rsquo;Este i Rovere, izvedeni kao poprsja u profilu, s očiglednim nastojanjem za vjernošću u prikazivanju fizionomija, koja ide do pedanterije.
<strong>CONTIERI </strong><strong>(Contiero), Jacopo,</strong> talijanski kipar. Od 1689 član <em>fraglie</em> (ceha) klesara u Padovi, od 1709 njihov <em>massaro</em><em>.</em> God. 1720–21 izrađivao za radionicu L. Misleja u Ljubljani skulpture, koje je potpisivao<em> Jacobus Contierus Patavinus</em>. Njegova djela kreću se u okviru visoke barokne plastike s finom izradbom i primjenom glatke politure. U ljubljanskom kiparstvu C. priprema put glavnome majstoru Fr. Robbi.<br /> DJELA. U Ljubljani: Kipovi na mramornom oltaru sv. Franje Ksaverskog dva kipa na oltaru Majke Božje u crkvi sv. Jakoba. Vjerojatno je C. autor i poprsja dekana Antona Dolničara u katedrali. Veliki oltar u Moščenicama ima pet njegovih signiranih kipova.<strong><br /> </strong>LIT.:<em> V. Steska,</em> Ljubljanski baročni kiparji, ZUZ, 1925, str. 22–24. – <em>M</em><em>. </em><em>Stel</em><em>&egrave;,</em> Ljubljansko baročno kiparstvo v kamnu, ibid., 1957, str. 45–46.&lt;tab&gt;&lt;tab&gt;F. St.
<strong>CONTRERAS</strong> <strong>Y</strong> <strong>MU</strong><strong>&Ntilde;</strong><strong>OZ</strong><strong>, </strong><strong>Rafael</strong><strong>,</strong> španjolski arhitekt i restaurator (Granada, 1824 – ?). Studirao maurske građevne spomenike u Španjolskoj, a napose Alhambru u Granadi. God. 1852 postaje njezinim restauratorom, snima njene planove i izrađuje modele za izložbe i muzeje u Londonu, Parizu, Beču i Petrogradu. Od 1875 restaurator arheol. muzeja u Madridu. Primjenjujući elemente maurskog stila projektirao kasino u Nici i još neke objekte.
<strong>CONVENTICULUM</strong> (lat.), sastanak, zbor, skupština. Već kod ant. pisaca c. je i mjesto, gdje se održavaju sastanci; u tom se smislu, a i u znacenju zgrade, ta riječ upotrebljava i kasnije u Srednjem vijeku i u renesansi. U doba Francuske revolucije: konvent.
<strong>CONVERSAZIONE</strong> <strong>SACRA</strong> v. <em>Sacra</em> <em>conversazione</em>
<strong>COOPER</strong><strong>, </strong><strong>Samuel</strong><strong>,</strong> engleski minijaturist (London, 1609 – 5. V. 1673). Učenik J. Hoskinsa, sljedbenik A. van Dycka, čiji način spretno primjenjuje u portretnim minijaturama. U ovoj je struci bio na glasu u Engleskoj i na evr. kontinentu. Portretirao je u minijaturi Charlesa I i II, kraljicu Elizabetu, Olivera i Richarda Cromwella, Johna Miltona, Roberta Walkera i brojne predstavnike engl. aristokracije.
<strong>COPEAU</strong><strong>, </strong><strong>Jacques</strong><strong>,</strong> francuski režiser, glumac i književnik (Pariz, 4. II. 1879 – Pernand-Vergelesses, 20. X. 1949). Jedan od reformatora novije franc. kazališne umjetnosti. God. 1913 osnovao u Parizu kazalište <em>Vieux</em><em>-</em><em>Colombier</em><em>,</em> prototip avangardističke pozornice, koja je presudno utjecala na razvoj modernog franc. teatra i njegove predstavnike između dva rata L. Jouveta, Ch. Dullina i G. Batya. U funkciji redatelja C. je bio ujedno i scenograf, koji je pozornicu očistio od konvencionalnih kulisa i naturalističkih rekvizita, unoseći elemente jednostavne i likovno oplemenjene stilizacije. Ujedno je uveo i nove metode glumačke interpretacije, lišene svake banalne teatralnosti. U <em>Vieux</em><em>-</em><em>Colom</em><em>- bieru,</em> a kasnije i u drugim teatrima u Parizu, ostaloj Francuskoj i svijetu, realizirao je opsežan repertoar klasika i suvremenih dramskih autora. Svoje ideje i principe teoretski je razradio u velikom broju rasprava i eseja.<br /> LIT. <em>L. </em><em>Levaux</em><em>,</em> Jacques Copeau, Li&egrave;ge i Paris 1934. – <em>M. Kurtz</em>, Jacques Copeau. Biographie d&rsquo;un Th&eacute;atre, Paris 1950. – <em>G. Lerminier,</em> Jacques Copeau le r&eacute;formateur, Paris 1953. – <em>M</em><em>. Doisy,</em> Jacques Copeau ou l&rsquo;absolu dans l&rsquo;art, Paris 1954.
<strong>COPLEY</strong><strong>, </strong><strong>John</strong> <strong>Singleton</strong><strong>,</strong> američki slikar (Boston, 3. VII. 1737 – London, 9. IX. 1815). U historiji amer. umjetnosti značajna ličnost, jedan od prvih slikara u doba transformacije amer. društva iz kolonijalnog stanja u organizirane forme samosvijesne nacije. Poznavajući iz reprodukcija djela engl. slikara XVIII <em>st</em><em>. </em>radio pretežno portrete s realističkim obilježjima i smislom za skladnu formu i kolorit. Oko 1774 prešao u London gdje je nastavio rad kao portretist, a obrađivao je i motive iz ratova, te biblijske i mitološke scene.<br /> O njegovim djelima piše J. Reynolds pozivajući ga u Englesku: &raquo;... Vi ćete biti vrijedan dobitak za umjetnost i jedan od prvih slikara svijeta, ako budete primili pomoć evropske svjetlosti... ne poznam nijednog engleskog slikara, koji bi, uz prednosti koje može pružiti Evropa, mogao učiniti tako nešto...&laquo;<br /> DJELA:<em> Galateja; Porodica </em><em>Copley</em><em>; </em><em>Watson</em> <em>i morski pas; Smrt majora Piersona.</em> Portreti: P. Revere; A. Tyng; Mrs. Samuel Quincy; S. Adams; J. Hancock;<em> Djeca </em><em>Georgea</em> <em>III</em><em>.<strong><br /> </strong></em>LIT.:<em> B. </em><em>N. </em><em>Parker</em> i <em>A. B. Wheeler,</em> John S. Copley, New York 1938. – <em>J. Th. Flexner,</em> America&rsquo;s old masters, New York 1939. –<em> Isti,</em> American painting, First flowers of our wilderness, Boston 1947. –<em> Isti,</em> John S. Copley, New York 1948. – <em>O. </em><em>W. Larkin,</em> Art and life in Amerika, New York 1949.
<strong>COPPEL</strong><strong>, </strong><strong>Jeanne</strong><strong>,</strong> rumunjska slikarica (Galaţi, 1896–). Studira u Švicarskoj i Njemačkoj; u Berlinu prilazi 1913 grupi <em>Der</em> <em>Sturm</em><em>.</em> Kolaži i prva njena apstraktna platna nastali su 1918 –19. Od 1919 radi u Parizu u <em>Acad</em><em>&eacute;</em><em>mie</em> <em>Ranson</em> sa M. Denisom, P. S&eacute;rusierom i E. Vuillardom. Od 1947 nastavlja s apstraktnim kompozicijama i izlaže u<em> Salon </em><em>des</em> <em>R</em><em>&eacute;</em><em>alit</em><em>&eacute;</em><em>s</em> <em>Nouvelles</em><em>.</em> Obilježja su im duboki i tamni tonovi i mirni ritam.
<strong>COQUES</strong> <strong>(</strong><strong>Cocks</strong><strong>, </strong><strong>Cox</strong><strong>), </strong><strong>Gonzales</strong><strong> (</strong><strong>Gonsalo</strong><strong>, </strong><strong>Gonsael</strong><strong>),</strong> flamanski slikar (Antwerpen, 8. XII. 1614– 18. IV. 1684). Nastavljajući tradicije flam, i holand. slikarstva (učitelji su mu P. Bruegel III i D. Ryckaert st.) radi genre-prizore i potrete. Kao potretist pod utjecajem A. van Dycka; njegovi portreti malih dimenzija, pojedinačni i skupni, rađeni su preciznošću minijatura; na njima su prikazani likovi iz antwerpenske građanske sredine te različni evr. vladari.
<strong>CORBO, 1. Nikola,</strong> mletački graditelj, sin Ivana Corba. God. 1328, nakon desetgodišnje službe u Dubrovniku, obvezao se, da će raditi u njemu još 10 godina. Neko vrijeme glavni graditelj stare srušene katedrale.<br /> <strong>2. Ivanče,</strong> klesar, sin Nikole Corba. Udomaćio se u Dubrovniku. Klesao nadgrobne spomenike.<br /> LIT.: <em>C. Fisković,</em> Naši graditelji i kipari XV. i XVI. stoljeća u Dubrovniku, Zagreb 1947, str. 15.&lt;tab&gt;D. Kt.
<strong>CORBUSIER, </strong><strong>Le </strong><em>v<strong>.</strong></em> <em>Le </em><em>Corbusier</em>
<strong>CORCYRA NIGRA </strong>v.<em> Korčula</em>
<strong>CORDIER, 1. </strong><strong>Charles-Henri-Joseph,</strong> francuski kipar (Cambrai, 1. XI. 1827 – Alžir, 30. IV. 1905). Polazi<em> &Eacute;</em><em>cole</em> <em>des</em> <em>Beaux</em><em>-</em><em>Arts</em> u Parizu, zatim uči, kod J.-A. Faugineta i F. Rudea. God. 1848–80 izlaže redovno u<em> Salonu.</em> Putovao po Africi; u polihromnim skulpturama prikazivao tipove različitih ljudskih rasa. Specijalizirao se uglavnom za portret (bronca, raznobojne kombinacije mramora).<br /> DJELA: Kip maršala G&eacute;rarda, 1856; konjanički kip Ibrahim-paše 1872; spomenik K. Kolumba, 1874. Mexico City; brojni portreti suvremenika.<strong><br /> 2. </strong><strong>Nicolas</strong><strong>,</strong> talijanski kipar francuskog podrijetla (Lorena, 1567 – Rim, 25. XI. 1612). Od djetinjeg doba živi i djeluje u Rimu, gdje je zvan <em>Niccol</em><em>&ograve; </em><em>Lorena</em><em>, </em><em>Cori</em><em>, </em><em>Cordigheri</em> i <em>Il</em> <em>Franciosino</em><em>. </em>Većinom u službi papa radi figuralne ukrase u Vatikanu, nadgrobnu plastiku i oltare u crkvama, služeći se mramorom, alabasterom i broncom. Uzor mu je Michelangelo; po slobodnom tretiranju forma i živim pokretima likova jedan je od onih kipara, koji su nagovijestili pojavu baroka.
<strong>C</strong><strong>&Oacute;</strong><strong>RDOBA</strong><strong>,</strong> grad u Španjolskoj (Donja Andaluzija); naselje Feničana i Kartažana, od &larr; 152 rimska<em> Corduba,</em> zatim glavni grad provincije<em> Baetica.</em> God. 572 pada pod vlast Vizigota. Sjajno razdoblje doživljuje za vladavine Maura, kad je Abd ar-Rahman I (756–88) u njoj osnovao kalifat i učinio je rezidencijom i središtem znanosti i umjetnosti. U njegovo doba (785) započinje gradnja čuvene velike mošeje, koja je trajala za njegovih nasljednika sve do X<em> st.</em> Ova je građevina tip hipostilne mošeje pravokutnog oblika konačnih dimenzija 175 &times;135 <em>m</em>. Arkade, sastavljene od 860 stupova, dijele njezinu unutrašnjost u 19 uzdužnih i 33 poprečna broda. Stupovi sa bogato klesanim kapitelima, dijelom korintskim, povezani su dvostrukim potkovastim lukovima i nose strop. Stupovi su većinom spoliji iz razorenih antičkih i kršćanskih građevina. Po raskošnoj primjeni maurskih dekorativnih elemenata, po bogatstvu upotrebljenog materijala, plastičnoj ornamentici i polihromiji ova mošeja ide među najljepše tvorevine islamske umjetnosti. Pošto je 1236 Ferdinand III Kastilski osvojio grad, mošeja je preudešena u katedralu <em>(</em><em>La</em> <em>Mezquita</em><em>);</em> umjesto minareta dobila je zvonik i djelomice je pregrađena, no njezin prvotni oblik ostao je bitno neizmijenjen. – U maursko doba podignute su oko grada obrambene zidine s tornjevima, sagrađena je palača <em>Alc</em><em>&aacute;</em><em>zar</em> i dijelovi mosta preko Guadalquivira. Od svih španj. gradova C. je do danas sačuvala najizrazitiji maurski urbani raspored. U C&oacute;rdobi bio je izvanredno razvijen umjetni obrt, a napose proizvodnja predmeta od srebra i kože.<br /> LIT.:<em> C. Gurlitt</em> i <em>M</em><em>. </em><em>Jungh</em><em>&auml;</em><em>ndel</em><em>,</em> Die Baukunst Spaniens, Dresden 1899. – <em>C</em><em>. Nizet,</em> La mosqu&eacute;e de Cordoue, Paris 1905. – <em>G</em><em>. </em><em>Mar</em><em>&ccedil;</em><em>ais</em>, Manuel d&rsquo;Art musulman, I, Paris 1926–27.&lt;tab&gt;S. Bić.
<strong>CORENZIO</strong><strong> (</strong><strong>Corensi</strong><strong>, </strong><strong>Corrente</strong><strong>), </strong><strong>Belisario</strong><strong>,</strong> talijanski slikar grčkog podrijetla (pokrajina Ahaja u Grčkoj, oko 1558/60 – Napulj, oko 1643). Navodi se, da je učio u Tintorettovoj radionici u Veneciji; razvio se pod utjecajem stila Michelangelovih i Rafaelovih fresaka. Zarana dolazi u Napulj, gdje izvodi cikluse fresaka t oltarskih slika za crkve (S. Maria del Popolo; S. Andrea delle Dame; SS. Severino e Sosio), za kartuzijanski samostan S. Martino i samostan u Monte Cassinu. C. je prvi u nizu napuljskih slikara, koji su razvili monumentalni dekorativni stil, što se održava do kraja XVIII<em> st.</em> Ljubomorno je branio sredinu od prodiranja drugih škola i, po nekim navodima, onemogućio djelatnost A. Carraccia i Domenichina u Napulju.
<strong>CORI</strong> (rim.<em> Cora</em>), grad u juž. Laciju, Italija. Prvobitno grad Volščana, kasnije rim. grad. Stari grad diže se na brežuljku i opasan je kiklopskim zidinama iz &larr; V<em> st.,</em> koje su kasnije nadograđivane. Unutar zidina dobro je sačuvan mali dorski tetrastilni hram Herkula iz &larr; I<em> st.</em> Slabije je sačuvan hram u korintskom stilu, posvećen Kastoru i Poluksu (hram je opljačkao i dijelom razrušio Totila u VI <em>st</em><em>.</em>). U XIII<em> st.</em> gradom vladaju grofovi Segni, koji su tu sagradili i kaštel. Iz Srednjeg je vijeka crkvica S.<em> Annunziata,</em> ukrašena freskama iz XV<em> st.</em> Renesansi pripadaju mnoge privatne zgrade i crkva S.<em> Oliva</em> s klaustrom, koji je podigao Antonio iz Coma. Čitav je grad sačuvao srednjovj. fizionomiju.
<strong>CORINIUM</strong> v. <em>Karin</em>
<strong>CORINTH</strong><strong>, Lovis,</strong> njemački slikar i grafičar (Tapiau, Istočna Prusija, 21 VII. 1858 – Zandvoort, Nizozemska, 17. VII. 1925). Studirao u K&ouml;nigsbergs M&uuml;nchenu, Antwerpenu i Parizu. U njem. slikarstvu značajna ličnost na prijelazu iz impresionizma u ekspresionizam. Na njegov razvoj utječu stariji majstori (P. P. Rubens, J. Jordaens), te franc, realisti (J. Bastien-Lepage) i impresionisti (E. Manet). U nemirnom i eklekticističkom traženju izraza prolazi kroz nekoliko faza, od kojih je karakteristična faza, uoči Prvoga svjetskog rata, kad je bio na čelu berlinske Secesije. Slikarski temperament jakih emocija i sklon patetici, kolorist, koji širokim namazima kontrastnih boja teži za plastičnim oblikovanjem. U svestranoj tematici (mitološka i biblijska figuralna kompozicija, portret, pejzaž, mrtva priroda) ističu se njegovi aktovi i oštro karakterizirani portreti (Gerhart Hauptmann, Georg Brandes, Eduard Keyserling, serija autoportreta). U kasnijoj fazi sordinira paletu, te u prikazima njem. krajina i mrtvih priroda sa cvijećem doseže smirene harmonije. U znaku slutnja smrti – živio je 14 godina paraliziran od kapi – unosi u svoja ostvarenja elemente nestvarnog, sablasnog i vizionarnog. Naglašivanje oštrine konture i smisao za grotesku dolazi naročito do izražaja u njegovoj grafici. Ilustrirao djela Goethea, Schillera, Swifta <em>(Guliverova putovanja),</em> Balzaca i dr. Njegov udio u secesiji predstavlja komponentu, koja je utjecala na formiranje njem. ekspresionizma. Pisao o umjetnosti kritički i polemički (<em>Gesammelte</em> <em>Schriften</em><em>, </em>1920; <em>Selbstbiographie</em><em>,</em> 1926).<br /> LIT.: <em>H</em><em>. </em><em>Eulenberg</em><em>,</em> Lovis Corinth, 1920. – <em>G</em><em>. </em><em>Biermann</em><em>,</em> Lovis Corinth, Bielefeld 1922. –<em> Isti,</em> Der Zeichner Lovis Corinth, Dresden 1924. – <em>A</em><em>. </em><em>Kuhn</em><em>, </em>Lovis Corinth, Berlin 1926. – <em>L</em><em>. </em><em>Justi</em><em>,</em> Von Corinth bis Klee, Berlin 1932. – <em>Ch</em><em>. </em><em>Berend</em><em>-</em><em>Corinth</em><em>,</em> Mein Leben mit Lovis Corinth, 1948.
<strong>CORMON</strong><strong>, </strong><strong>Fernand</strong><strong>-</strong><strong>Anne</strong> (pravim imenom <strong>Piestre</strong>), francuski slikar (Pariz, 22. XII. 1845 – 20. III. 1924). Učenik A. Cabanela i E. Fromentina, jedan od oficijelnih slikara Treće republike, profesor na pariškoj<em> &Eacute;</em><em>cole</em> <em>des</em> <em>Beaux</em><em>-</em><em>Arts</em><em>.</em> Rutinirano radio kompozicije, dekoracije (Petit Palais, Vijećnica IV pariškog arrondissementa) i mnogobrojne portrete. Način mu je akademski, usmjeren na efekte; veću pažnju posvećuje preciznom crtežu nego kolorističkom izražaju.
<strong>CORNACUM </strong>v.<em> Sotin</em>
<strong>CORNEILLE</strong><strong>,</strong> zapravo <strong>Cornelis</strong> <strong>van</strong> <strong>Beverloo</strong><strong>,</strong> nizozem. slikar (Li&egrave;ge, 1922–). God. 1940–43 pohađa tečajeve crtanja na akademiji u Amsterdamu. God. 1948 osniva u Parizu s Appelom, G. Constantom i drugima eksperimentalnu grupu <em>Cobra</em><em>.</em> Izlagao samostalno u Budimpešti (1947), K&oslash;benhavnu (1950), Amsterdamu (1951 i 1954), Rotterdamu (1952), Antwerpenu (1953) i Parizu (1953 i 1954); sudjelovao na grupnim izložbama u Parizu <em>(Gal. Maeght, Salon </em><em>de</em> <em>Mai</em><em>).</em> Karakteristični su na njegovim slikama crni ili obojeni grafizmi).
<strong>CORNEILLE</strong><strong>,</strong> <strong>Claude</strong> (zvan <strong>Corneille</strong> <strong>de</strong> <strong>la</strong> <strong>Haye</strong> i <strong>Corneille</strong> <strong>de</strong> <strong>Lyon</strong>), francuski slikar holandskog podrijetla (Hag, u početku XVI <em>st</em><em>.</em> – Lyon, oko 1574). U Parizu se spominje 1541 kao &raquo;slikar Dauphina&laquo;, kasnijeg Henrika II, za čije vladavine postaje dvorski slikar. Od 1544 živi u Lyonu, a 1547 dobiva franc. podanstvo. U doba prodiranja tal. utjecaja C. održava holand. tradicije radeći male portrete izrazito realističke fakture, bogatije u koloritu od svojih suvremenika, izvedene brižno i minuciozno u stilu minijatura sa zelenom ili modrom pozadinom. Njegovom pojavom i školom Lyon postaje jedan od centara franc. slikarstva u doba renesanse. Imao je mnogo sljedbenika, koji su se služili i njegovim imenom. Velik broj njegovih portreta dvorskih ličnosti reproduciran je u bakrorezima, koje je vjerojatno sam izradio.<br /> LIT.:<em> E. Moreau-N&eacute;laton,</em> Les Clouet et leurs &eacute;mules, Paris 1924. – <em>H. Bouchot,</em> Les Clouet et Corneille de Lyon, Paris 1937.
<strong>CORNEJO, Pedro</strong> (pravim imenom <strong>Pedro Duque Cornejo</strong>), španjolski kipar (Sevilla, 1677 – C&oacute;rdoba, 1757). Radio sakralnu i dekorativnu skulpturu za crkve i samostane u Sevilli, Paularu, Granadi i C&oacute;rdobi (sjedišta u koru). Crtao osnove za proizvode zlatarskog umijeća. Jedan od predstavnika t. zv. churriguerrizma, kasnobaroknog dekorativnog stila u španj. arhitekturi i plastici u XVII i XVIII <em>st</em><em>.</em>
<strong>CORNELISZ, 1. </strong><strong>Corn</strong><strong>eli</strong><strong>s </strong>zvan <strong>Engebrecht </strong>v. <em>Engebrechtsz, Cornelis</em><br /> <strong>2. Cornelis</strong> (zvan<strong> Cornelis van </strong><strong>Haarlem</strong>), holandski slikar (Haarlem, 1562 – 11. XI. 1638). U holand. slikarstvu predstavnik tal. načina preuzetog u Antwerpenu od flam. romanista M. van Coxiea i F. Florisa. Za njegove su mitološke i biblijske kompozicije karakteristične živo pokrenute grupe golih tjelesa <em>(Betlehemski pokolj,</em> 1590 i 1591;<em> Istočni grijeh,</em> 1622;<em> Svadba P</em><em>ele</em><em>ja i Tetide).</em> Njegov skupni portret družine strijelaca iz 1583 značajan je za razvoj ove kasnije toliko popularne vrste portretnog slikarstva<em> (doelen),</em> koja kulminira u djelu F. Halsa. God. 1595 osnovao sa H. Goltziusom i K. van Manderom u Haarlemu slikarsku školu, koja je znatno utjecala na generaciju holand. manirista.<br /> <strong>3. Jakob</strong> (zvan<strong> Cornelis van Amsterdam</strong> i<strong> Jakob van Oostsanen</strong>), holandski slikar (Oostsanen, prije 1470 – Amsterdam, X. 1533). U početku se povodi za starim holand. majstorima, a kasnije poprima renesansni način oblikovanja slike. Za njegova djela, pretežno sa sakralnim temama, karakterističan je živ i svjetao kolorit. Također portretist, slikar genrea i crtač predložaka za drvoreze. Bio je učitelj Jana van Scorela.
<strong>CORNELIUS</strong><strong>, </strong><strong>Peter</strong><strong>,</strong> njemački slikar (D&uuml;sseldorf, 23. IX. 1783 – Berlin, 6. III. 1867). Uči u D&uuml;sseldorfu, studira djela starih njem. majstora, crta ilustracije za<em> Fausta</em> i <em>Nibelungenlied</em><em>. </em>God. 1811–19 živi u Rimu, gdje se približio Overbeckovoj grupi nazarenaca. Pod utjecajem djela Rafaela i Michelangela nastoji obnoviti monumentalnu kompoziciju u freski. Izrađuje cikluse velikih kartona za zidne dekoracije u m&uuml;nchenskoj Gliptoteki (1820–30) i Staroj pinakoteki (1826–40), u kojima u duhu njem. romantike prikazuje svijet helenskih božanstava i mitova te Trojanski rat. God. 1829–40 dekorira Ludwigskirche; većinu njegovih osnova izveli su suradnici i učenici. Od 1841 djeluje u Berlinu i radi kartone za zidne slike u dvorskoj grobnoj kapeli <em>(Apokaliptički jahači)</em> i za ciklus<em> Božanska komedija u slikama. </em>Crtač korektan i precizan, u kompoziciji usmjeren prema patetičnoj dramatici, no u koloritu konvencionalan, C. je svojim romantičnim shvaćanjem i formalističkim klasicizmom dao na svoj način obilježje njem. slikarstvu prve pol. XIX <em>st.</em><br /> LIT.:<em> A. </em><em>Kuhn,</em> Peter Cornelius und die geistigen Str&ouml;mungen seiner Zeit, 1921. – <em>K. Koetschau,</em> Peter Cornelius in seiner Vollendung, 1934.
<strong>CORNELIUS PINUS</strong> v<em>.</em> <em>Kornelije </em><em>Pino</em>
<strong>CORNETO</strong><strong>,</strong> grad na Tirenskome moru sjev. od Civitavecchie; od 1922 nosi naziv <em>Tarquinia</em> (etrurski <em>T</em><em>&aacute;</em><em>rchuna</em><em>, </em><em>Tarchna</em><em>;</em> grč. Tapxuvta <em>Tarkynia</em><em>;</em> rim. <em>Tarquinii</em>). Etrurski i rim. ostaci nalaze se na brežuljku pokraj srednjovj. i novijeg središta grada. Za Etruraca jedan od najvažnijih gradova dodekapolije, u &larr; IV <em>st. </em>potpao pod Rim. Opada u kasnom carstvu; stanovnici ga napuštaju i sele se u novoosnovanu susjednu utvrdu<em> Corneto.</em> Najveći cvat proživljuje u prvoj pol. XV <em>st</em><em>.;</em> kasnije se pretvara u provincijski gradić, koji ponovo postaje poznat nakon arheoloških otkrića u XIX <em>st</em><em>.</em><br /> Iz &larr; IV do &larr; II <em>st</em><em>.</em> sačuvane su stare zidine i niz nekropola oko grada. Oko pedesetak grobnica, s komorama, ukrašeno je freskama (scene iz svakodnevnog i zagrobnog života); na njima se može proučavati kontinuirani razvoj zidnog slikarstva kod Etruraca. Najpoznatije su grobnice: <em>Tomba della Corsa delle bighe</em><em>; </em><em>Tomba dei Vasi dipinti</em><em>; </em><em>Tomba del Cardinale.</em> Brojni su i manji grobovi pod tumulusima iz &larr; VII do &larr; VI<em> st.</em> Iz Srednjeg vijeka potječe tvrđava<em> Corneto </em><em>Vecchio</em> sa dvadeset i pet tornjeva. Do nje je tvrđava, koju je dala sagraditi grofica Matilda iz Canosse. Crkva S. <em>Maria</em> <em>in</em> <em>Castello</em><em>,</em> koju su 1121 obnovili lombardijski graditelji, ima tri broda i podsjeća na crkvu S. <em>Ambrogio</em> u Milanu. Jednobrodna romanička crkva<em> S. </em><em>Giacomo</em> <em>Apostolo</em> iz XII <em>st</em><em>. </em>također je presvođena na lombardijski način. Na prijelazu iz romanike u gotiku je crkva <em>SS</em><em>. </em><em>Annunziata</em><em>,</em> jedna od najljepših građevina clunyskog tipa u Italiji. U gotičkom su stilu S. <em>Francesco</em> i katedrala s freskama iz XVI <em>st</em><em>. Iz</em> XV <em>st</em><em>.</em> je palača<em> Viteleschi, </em>najljepša građevina u gradu (sada bogat muzej stare Tarquinie i kasnijih epoha).<br /> LIT.:<em> L. Dasti,</em> Notizie storicho-archeologiche di Tarquinia e Corneto, Roma 1878. – <em>P. Toesca,</em> Storia dell&rsquo;arte italiana, I, Torino 1927. – <em>M. Pallottino,</em> Tarquinia, Mon. antichi dei Lince 1936. – <em>Isti,</em> La peinture &eacute;trusque, Gen&egrave;ve 1952.&lt;tab&gt;A. S. D.
<strong>CORNO</strong><strong>, </strong><strong>Giuseppe</strong> <strong>Montefeltri</strong> <strong>del</strong><strong>,</strong> italijanski slikar. Sklopio 1634 sa bratovštinom Sćedrice iz Dubrovačkog Primorja ugovor za izradu velike oltarske slike na platnu sa 9 figura. Posao je vrlo brzo završio. Taj rimski slikar je među prvima doneo uticaje baroka u Dubrovnik.&lt;tab&gt;V. Đu.
<strong>CORNU COPIAE</strong> (lat;<em> rog obilja</em>), rog napunjen plodovima, simbol obilja. Prema grč. mitu taj rog potječe od koze Amalteje, koja je Zeusa u djetinjstvu dojila, i on ga je kasnije darovao nimfama. Na ant. spomenicima javlja se kao atribut onih bogova i božica, za koje se smatralo da daju zemaljske blagodati (Pluton, Dionizije, Fortuna, Victoria, Concordia). I kasnije, osobito u likovnim umjetnostima renesanse,<em> c. c.</em> je čest ornamentalni motiv.
<strong>CORONA</strong> (lat. i tal.;<em> kruna, vijenac</em>), u rimsko doba, vijenac načinjen od plemenitih metala ili svježeg lišća, grančica i sl.; prvotno, isključivo božanski atribut, kasnije su ga nosili svećenici pri različitim obredima ili su ga dobivale zaslužne osobe kao odlikovanje. Prema zaslugama postojale su najrazličitije vrste vijenaca: pobjedničkim vijencem<em> (c. triumphalis</em> ili <em>laurea</em><em>),</em> od svježeg lovora, odlikovao je Senat vojskovođu-pobjednika i njegove vojnike. Cezar je prvi imao privilegij da trajno nosi pobjednički vijenac, poslije njega August, zatim svi imperatori (taj je vijenac preteča krune). Zlatni pobjednički vijenac<em> (c. aurea triumphalis </em>ili<em> etrusca)</em> nosio je rob u trijumfu nad glavom pobjednika ovjenčana lovorovim vijencem. Građanski vijenac<em> (c. civica),</em> od hrastova ili cerova lišća, dobivala je osoba, koja je u boju spasila od smrti rim. građanina. Za specifične ratne zasluge dodjeljivali su se simbolički vijenci: brodski, ukrašen brodskim kljunovima<em> (c. navališ, classica</em> ili <em>rostrata</em><em>),</em> zidni<em> (c. muralis),</em> taborski<em> (c. castrensis</em> ili<em> vallaris)</em> i t. d. Počasne vijence<em> (coronae donaticae)</em> dobivali su u doba imperija i pobjednici na različitim javnim natjecanjima i priredbama.<br /> Na mnogim spomenicima iz rim. doba prikazane su pojedine vrste corona (<em>c. civica</em> kao reljef na grobnoj urni; poprsje Augusta ovjenčanog građanskim vijencem).&lt;tab&gt;R.
<strong>COROT, Camille,</strong> francuski slikar (Pariz, 16. VII. 1796 – 22. II. 1875). Učio kod A.-E. Michallona i u atelieru V. Bertina; kopirao slike J. Verneta i studirao djela N. Poussina i Claude Lorraina. Nakon najranije faze – stereotipnog akademizma – koja je rezultat njegova učenja kod Bertina, radi zapravo kao autodidakt (&raquo;ja sam kao ševa&laquo;) i razvija se nezavisno od svojih suvremenika barbizonaca. Za njega je priroda – bez obzira, da li je to pejzaž ili živo biće – jedini izvor slikarstva: &raquo;U prirodi tražite najprije formu; zatim valeure u odnosima tonova, boju i izvedbu, a sve to podredeno osjećaju, koji ste iskušali.&laquo; Stalno je crtao i bilježio – publiku u kazalištu i na koncertima, životinje, a više od svega pejzaž, najčešći motiv studija. U prvo vrijeme slika u Parizu i okolici, u Normandiji i Fontaine-bleau-u. God. 1825–28 boravi u Italiji (Rim i Campagna) ostvarujući u tom najplodnijem razdoblju svog razvoja niz djela, u kojima je koncizno sumirao osnovne forme veduta i pejzaža<em> (Kolosej; Pogled na Forum; Vrtovi vile </em><em>d</em><em>&rsquo;</em><em>Este</em><em>; </em><em>Sta</em> <em>Trinit</em><em>&agrave; </em><em>dei</em> <em>Monti</em><em>; Most u Narniu).</em> Svijetlim tonovima okera, žutog i bijelog, kojima suprotstavila tamnozeleno ili smeđe, C. unosi u sliku intenzivnu svjetlost. Problem osvjetljenja razrađivat će do kraja života; na taj će problem biti koncentrirani glavni slikarski pokreti njegova vremena (barbizonci, impresionizam). Naučio je, da se pejzaž ne gradi samo linijama (tradicija klasicista), već valeurima, suptilnim odnosima tonova. Odnos sjene i svijetla u tim tonovima logično varira s udaljenošću. – Po povratku u Pariz slika duže vrijeme u Fontainebleau-u, a zatim odlazi u Bourgogneu i Normandiju. U djelima, koja je radio na svom imanju u Villed&rsquo;Avray, usmjeruje se na dočaravanje atmosfere (isparivanje močvare, jutarnja maglica, predvečerje na čistinama i u šumi); ti su radovi decenijima bili označivani kao &raquo;tipično corotovski&laquo;; po njima je ušao u salone buržoazije (ta su djela najčešće patvorili u desecima varijanata vješti kopisti i kompilatori). U njima su, uz poeziju, sadržana bitna obilježja Corotova opusa, solidna i studiozna pikturalnost, &raquo;slikarska Savjest&laquo; – kako ju je sam C. nazivao. Upravo te slike znače početak slikanja atmosfere, koja dominira kod impresionista. Njihov prodor doživio je slikar, koji se školovao još po normama davidovske tradicije. Polazi još dvaput u Italiju (1834–35, 1843), putuje franc, pokrajinama i gradovima (Provansa), odlazi u Švicarsku, Nizozemsku i Englesku.<br /> Nakon rim. radova u njegovu se opusu javljaju pejzaži iz Francuske i idilični i lirski motivi, kojih je tematika uzeta iz mitološke, biblijske ili ant. literature. I dok je u pejzažima rađenim u prirodi konstrukcija slikane površine bazirana na jačim kontrastima, u atelierskim kompozicijama, izrađenim na bazi reminiscencija na tal. i franc, pejzaže, javlja se difuzno svijetlo<em> (Uspomena na Italiju; </em><em>Castel</em> <em>Gandolfo; Uspomena na Mortefontaine; Dijana i nimfe; Homer i pastiri),</em> koje oko 1855 potpuno prevladava u njegovim slikama.<br /> Po takvim magličastim pejzažima, poetično ostvarenim u prigušenoj i mekoj rasvjeti jedinstvenog srebrnkastog tona (koji C. dobiva miješanjem svih preostalih boja na paleti), postao je izvanredno popularan. No svoj najviši domet i potpun izraz postigao je u nizu intimnih, neposredno zabilježenih pejzaža (kojima dimenzije rijetko prelaze 50<em> cm</em>). Medu ove, poslije rim. pejzaža, idu <em>Resny</em> (1830),<em> Chartres</em> (1830), <em>Saint</em><em>-</em><em>Andr</em><em>&eacute;-</em><em>en</em> <em>Morvan </em>(1832),<em> Avignon</em> (1846),<em> Saint-Lo</em> (oko 1850),<em> Marissel</em> (1866), <em>Pont </em><em>de</em> <em>Mantes</em> (1868–70),<em> Douai</em> (1871) i<em> Sens</em> (1873). Taj dio njegova opusa ostao je nepoznat suvremenicima (C. je krio njegovo postojanje, smatrajući ga svojom &raquo;osobnom intimnom umjetničkom svojinom&laquo;) i &raquo;otkriven&laquo; je kasnije u njegovu atelieru nakon majstorove smrti, zajedno s malim prikazima ženskih likova u int&eacute;rieuru, u kojima, kao i u pejzažima, sintetiziranje oblika svijetlom i reducirani registar ujednačenog kolorita potenciraju dubinu sadržaja slikanih motiva<em> (Djevojka s biserom).</em> J. Meier-Graefe postavlja pretpostavku o postojanju &raquo;dobrog&laquo; i &raquo;lošeg&laquo; Corota, koji se nikad ne podudaraju. Slikar radi i nadalje intimno i za sebe &raquo;dobrog&laquo; Corota, dok &raquo;loš&laquo; (t. j. manje vrijedan) ima uspjeha kod publike.<br /> U najzrelijim djelima u potpunosti se afirmiraju one komponente Corotova slikarstva, po kojima se on svrstava u red najvećih slikara Francuske i najboljih pejzažista zapadnoevr, slikarstva uopće. Osnovna je zamisao tih djela nova i smiona: nerijetko je naglašen krupni plan, koji modulira prostor cjeline<em> (Kolosej; Most u Mantesu).</em> Kompoziciona je struktura sažeta do krajnosti, a nagli asimetrični ritmovi provedeni su smišljeno i na bazi savršenog ekvilibra. Isti taj osjećaj ravnoteže prisutan je i u tonskom registru, u kojem dominira smirena nijansa, a kojom slikar slijedi tanane mijene svijetla u prostoru. Sliku komponira polazeći od najtamnijih partija, koje su prema njegovoj koncepciji najkonzistentnije. Tonski je modulira prema svjetlijim plohama, a u sordiniranoj igri tonova jednom šarenom minijaturnom mrljom obično naglašuje zbivanje i kretanje unutar mirnog i tihog pejzaža ili vedute. Njegov je potez kista precizan, a način zapažanja izoštren i koncizan. Po svemu je tome Corotovo djelo primjer stvaranja, u kome se udružila rijetka pikturalna senzibilnost s trijeznim promatranjem svijeta.<br /> DJELA:<em> Slikar kod stalka,</em> 1825 (Pariz, Louvre); <em>Ville</em> <em>d&rsquo; </em><em>Avray</em><em>,</em> 1825 (London, Coli. Forbcs);<em> Kolosei u Rimu</em> 1825; <em>Sta</em> <em>Trinit</em><em>&agrave; </em><em>dei</em> <em>Monti</em> <em>u Rimu, </em>1826–28 (Pariz, Louvre);<em> Most u Narniu,</em> 1826 (Pariz, Louvre);<em> Pogled s Farneških vrtova na Forum u Rimu,</em> 1926 (Pariz, Louvre);<em> Otok i most </em><em>San</em> <em>Bartolomeo</em> <em>u Rimu,</em> 1826–28 (Pariz, Coli. H. Rouart); <em>Canal</em> <em>Grande</em> <em>u Veneciji,</em> 1828<em>; Honfleur,</em> 1830 (Pariz, Coli. P. Rosenberg);<em> Katedrala u Chartresu,</em> 1830 (Pariz, Louvre);<em> Šuma kestenova</em>, 1830–35 (Winterthur, Coll. O. Reinhart);<em> Mladi pastir medu pećinama,</em> 1830–35;<em> Villeneuve-les-Avignon,</em> 1936 (Pariz, Louvre); <em>Quai</em> <em>des</em> <em>Orf</em><em>&egrave;</em><em>vres</em> i <em>Pont</em> <em>Saint</em><em>-</em><em>Michel</em> u Parizu, 1833 (Pariz, Mus&eacute;e Carnavalet); <em>Ville</em> <em>D</em><em>&rsquo;</em><em>Avray</em><em>,</em> 1835–38 (Pariz, Louvre); <em>Lor</em><em>mes</em><em>; Pastirica kod slapa,</em> 1842; <em>Vrtovi vile </em><em>d</em><em>&rsquo;</em><em>Est</em><em>&eacute; u </em><em>Tivoliu</em><em>,</em> 1843 (Pariz, Coll. H. Rouait); <em>Marietta</em><em>,</em> 1843 (Pariz, Petit Palais);<em> Sluškinja u vjenčanoj haljini,</em> oko 1845 (Pariz, Louvre);<em> Homer i pastiri,</em> 1845 (Saint-L&ocirc;, Muzej);<em> Ples nimfa,</em> 1850 (Pariz,&rsquo; Louvre);<em> Izvor,</em> oko 1850–55 (Pariz, Coll. H. Rouart);<em> Pogled na </em><em>Saint</em><em>-</em><em>L</em><em>&ocirc;,</em> 1850–55(Pariz, Louvre); <em>Melankolija,</em> oko 1850–60 (Pariz, Coll. Biron);<em> Sveti Sebastijan,</em> 1850–55;<em> Luka </em><em>La</em> <em>Rochelle</em><em>,</em> 1851 (Pariz, Louvre);<em> Beaune-La-Rolande,</em> 1850–55(Pariz, privatna zbirka);<em> Dijana sa svojim pratilicama,</em> 1855 (Bordeaux, Muzej);<em> Bakantica </em><em>s</em> <em>panterom,</em> 1855–60;<em> Koncert,</em> 1857 (Chantilly, Mus&eacute;e Cond&eacute;);<em> Redovnik čita, </em>1865 (Zurich, Coll. E. Bvihrle);<em> Kuće kraj vode,</em> 1855–60 (Pariz, privatna zbirka); <em>Nimfa i </em><em>Amor</em><em>,</em> 1857 (Pariz, Louvre);<em> Selo kod Beauvaisa,</em> oko 1855–65 (Pariz, Louvre);<em> Toaleta u šumi,</em> 1859;<em> Tragedija,</em> 1860–65;<em> Proplanak kod izlaza sunca, </em>1865–67;<em> Uspomena na Mortefontaine,</em> 1864 (Pariz, Louvre);<em> Žena </em><em>s</em> <em>mandolinom pred slikarskim stalkom,</em> 1865–68 (Pariz, Louvre);<em> Mala čitačica</em>(Coll. O. Reinhart);<em> Mantes-la-Јolie,</em> 1865–69 (Reims, Mus&eacute;e des Beaux-Arts); <em>Agostina</em><em>, </em>1865 (Pariz, Coll. Bernheim-Jeune);<em> Pjesništvo,</em> 1865–70;<em> Djevojka </em><em>s</em> <em>biserom, </em>1868–70 (Pariz, Louvre);<em> Uspomena na Italiju. </em><em>Castel</em> <em>Gandolfu,</em> 1865–68 (Pariz, Louvre);<em> Mlada ciganka,</em> 1865–70 (Pariz, Coll. H. Rouart);<em> Kupačice,</em> oko 1865–70;<em> Most u Mantesu,</em> 1868–70 (Pariz, Louvre); <em>Manetta</em><em>,</em> 1869–70; <em>Odaliska,</em> oko 1870;<em> Djevojka sjedi,</em> i860–65 (Ziirich, privatna zbirka);<em> Mlada Talijanka,</em> oko 1870 (Pariz, Coll. H. Rouart);<em> Autoportret</em> (Firenca, Uffizi); <em>Beffroi</em> <em>u Douaiu,</em> 1871 (Pariz, privatna zbirka); <em>Mlle</em> <em>de</em> <em>Foudras,</em> 1872;<em> Seljačko gospodarstvo u </em><em>Brunoyu</em><em>,</em> 1873;<em> Nature </em><em>Morte</em><em>,</em> 1873–74;<em> Unutrašnjost katedrale u </em><em>Sensu</em><em>,</em> 1874;<em> Dama u modrom,</em> 1874 (Pariz, Coll. H. Rouart);<em> Ciganka </em><em>s</em> <em>mandolinom,</em> 1874;<em> Cesta u Sin-le-Noble</em> (Pariz, Louvre).<strong><br /> </strong>LIT.:<em> Th. </em><em>Silvestre,</em> Histoire des artistes vivants, Paris 1853. – <em>H. Dumesnil,</em> Corot, souvenirs intimes, Paris 1875. – <em>A. Robaut</em> i <em>E. Moreau-N&eacute;laton, </em>L&rsquo;oeuvre de Corot, Paris 1905. – <em>E. Moreau-N&eacute;laton</em><em>,</em> Corot racont&eacute; par luim&ecirc;me, Paris 1914. – <em>L. Rosenthal,</em> Du romantisme au r&eacute;alisme, Paris 1914. – <em>F. Fosca,</em> Corot, Paris 1930. – <em>J. Meier-Graefe,</em> Corot, Berlin 1930. – <em>E. Faure,</em> Corot, 1931. – <em>G. Bazin,</em> Corot, Paris 1942.&lt;tab&gt;B. Ho.<strong><br /> </strong><em>VIDI PRILOG</em>
<strong>CORPET</strong><strong>, </strong><strong>Charles</strong><strong>-</strong><strong>Etienne</strong><strong>,</strong> francuski slikar i litograf (Pariz, 7. X. 1831–1903). Učenik Lesourd-Beauregarda; slikao pretežno mrtve prirode s voćem i cvijećem. Značajniji je kao litograf. Potkraj XIX <em>st</em><em>.,</em> kad H. Toulouse-Lautrec podiže plakat na umjetničku razinu, C. radi u litografskoj tehnici ukrase i dobro komponirane plakate, s kojima je postigao uspjehe i u inozemstvu.
<strong>CORPORA</strong><strong>, </strong><strong>Antonio</strong><strong>,</strong> talijanski slikar (Tunis, 15. VIII. 1909–). Studirao na umjetničkoj školi u Tunisu. Između 1930 i 1937 boravi naizmjence u Parizu i Tunisu. Od 1939 izlaže u Italiji, Parizu i Tunisu. Član grupe<em> Fronte </em><em>Nuovo delle Arti.</em> Pisao kritike i rasprave, držao predavanja o modernoj umjetnosti. Smatra, da je u slikarstvu neophodno sačuvati relacije prema stvarima i čovjeku; slika umjereno apstraktno.
<strong>CORR, </strong><strong>Erin,</strong> belgijski grafičar, 1. V. 1805 – Pariz, 1862). Učio u Parizu i Antwerpenu, gdje postaje prof, grafike na akademiji. Kasnije prelazi u Pariz. Uz originalnu grafiku bavio se i reproduktivnom; radio bakroreze po djelima P. P. Rubensa, A. van Dycka i suvremenih belg. slikara.
<strong>CORRADINI, Antonio,</strong> talijanski kipar (Este, potkraj XVII<em> st. </em>– Napulj, 12. VIII. 1752). Jedan od kasnih sljedbenika Berninieva baroknog izraza, vješt u obradbi mramora i s izrazitim smislom za dekorativno. Učio u Veneciji, gdje je radio crkvenu i alegorijsku skulpturu i restaurirao antičke kipove. U Beču je 1732, po nacrtu J. B. Fischera v. Erlacha, dovršio figuralne dijelove Josipova zdenca, a u Pragu njegovu osnovu za grobnicu Ivana Nepomuka u katedrali U Dresdenu je za park izradio dekorativne kipove mitoloških likova. Poslije kraćeg djelovanja u Rimu prešao u Napulj, gdje je izveo svoje posljednje radove (<em>Pudicitia</em> u crkvi S. Severo).
<strong>CORREGGIO (Antonio Allegri),</strong> talijanski slikar (Correggio kraj Reggia di Emilia, 1489 – 5. III. 1534). Nadimak <em>Correggio</em> dobio po rodnome mjestu, a po živahnom temperamentu zvan je<em> Allegri</em> ili<em> Laetus.</em> Vjerojatno je školovanje započeo u bottegi svog strica Lorenza i bratučeda Quirina. Kasnije su mu učitelji A. Bartolotti i F. Bianchi-Ferrari u Ferrari. Studirao je ferarske slikare te djela Lorenza Coste i Leonarda. God. 1511 odlazi na dvor Isabelle d&rsquo;Este-Gonžaga u Mantovu, koju je u to vrijeme napustio Mantegna, i gdje je boravio Dosso Dossi, a dvorski slikar bio L. Costa. Od Mantegne je C. preuzeo arhitektonsku perspektivu, skraćenje figura i dekorativne elemente za svoje zidne slike (od najranijih djela do fresaka kupole u Parmi). Dossov utjecaj, fantastika i nemir, osjeća se u Correggiovim mladenačkim djelima (<em>Poklonstvo Mudraca,</em> Milano, Brera i<em> Sv. Obitelj,</em> Milano, Coll. Crespi). God. 1518 radi prve narudžbe za Parmu, gdje boravi stalno 1522–30; tu se razvija njegova umjetnička individualnost. Ranijim utjecajima pridružuju se utjecaji Rafaela, Michelangela, L. Lotta i venecijanskih slikara; C. tada doseže vrhunac kreativnosti i zrelosti. Parma je u to vrijeme umjetnički centar s tradicijom, ali je u njoj razvoj zastao. U Parmi slika svoje najbolje kompozicije i freske. Iako su ta djela većim dijelom sakralnog karaktera, često imaju jake akcente profanog (<em>Zaruke sv. Katarine,</em> Pariz, Louvre) i predstavljaju prijelaz k posljednjoj fazi njegova rada, mitologijskoj tematici, koju je obrađivao nakon preseljenja u rodno mjesto Correggio 1530. – C. zauzima u svoje doba posebno mjesto; on ne teži za izrazom velikog i uzvišenog, već nastoji zahvatiti život u njegovoj punoj bujnosti. Izgradio je svoj vlastiti stil, baziran na eklekticizmu, koji ga stavlja među značajne pojave u počecima manirizma, i koji već nagoviješta kasniju pojavu baroka. Kod njega prevladava ležernost vedrina, a svakom detalju daje lirsku vrijednost. Pejzaž ima podređenu ulogu; u boji je C. ponajviše škrt, ali se tim više služi vještim suprotstavljanjem svijetla i tame. C. je zamijetio, da se čovječje tijelo najbolje ističe i dobija draž u polusjeni i refleksu. Stepenovanjem chiaroscura on modelira oblike i postizava dubinu i plastičnost. Correggiovo stvaranje najviši je domet tal. slikarstva u savršenstvu chiaroscura, raspodjele svjetlosti, slobode grupiranja likova u prostoru, skraćenja i zračne perspektive kod oslikavanja kupola i svodova (začetnik je iluzionizma). Primjenjujući chiaroscuro, C., poput svojih sjev. suvremenika, polazi od noćne rasvjete, gdje svijetlo i sjena neposredno graniče jedno s drugim. Drugi je faktor Correggiove kompozicije pokret tijela u prostoru; u njemu nema čvrstoće Michelangela, Tiziana i Rafaela, ali je suptilniji, konture su bujne i valovite. U živahnosti pokreta prešao je granice kompozicionih metoda renesanse. Gracioznost i nježnost likova katkad prelaze u pikantnu koketeriju, dopadljivost i traženu senzualnu ljepotu. Njegova je umjetnost usmjerena na otkrivanje ženskog cara i feminine strane senzualnog života. Svoj pravi izraz našao je u posljednjem razdoblju rada u mitološkoj tematici. U tim djelima, koja su inspirirana Ovidijevim<em> Metamorfozama,</em> nije bio vezan tradicionalizmom kršćanske ikonografije, te je u njima razvio punu individualnost i slobodu fantazije.<br /> Correggiova je umjetnost tokom dvaju stoljeća bila uzor i ideal mnogih slikara u Italiji i Evropi.<br /> DJELA:<em> Madona s djetetom i anđeli svirači,</em> 1511 (Firenca, Uffizi);<em> Madona sv. Franje,</em> 1515 (Dresden, Gem&auml;ldegal.);<em> Odmor na bijegu u Egipat,</em> 1517 (Firenca, Uffizi); <em>Dijanin lov</em> i mitologijski prikazi, 1518 (Parma, Camera di S. Paolo, u sobi priorkinje);<em> Zaruke sv. Katarine,</em> 1519 (Pariz, Louvre);<em> Sv. Ivan piše apokalipsu, 4 evanđelista, 4 crkvena oca</em> i<em> Krist u gloriji,</em> 1520–23, freske (Parma, S. Giovanni Evangelista); <em>Madonna</em> <em>della Scala</em> i<em> Navještenje,</em> freske (Parma, Gall.); kupola katedrale u Parmi, 1522–30;<em> Madona s košarom,</em> oko 1520 (London, National Gali.);<em> Uzašašće Marije i sveci u raju,</em> 1526–30, freske (Parma, katedrala);<em> Krist na Maslinskoj gori</em> (London, Apsley House); <em>Madonna</em> <em>della </em><em>scodella</em><em>,</em> 1527 i<em> Madona sv. Jeronima,</em> t. zv. &raquo;Dan&laquo; (oboje u Parmi, Pinacoteca);<em> Poklonstvo pastira,</em> 1528 i<em> Madona sv. Jurja</em>, oko 1531 (oboje u Dresdenu, Gem&auml;ldegal.);<em> Jupiter i Antiopa</em> (Pariz, Louvre);<em> Škola ljubavi</em> (London, National Gali.);<em> Sveta Magdalena</em> (Dresden, Gem&auml;ldegal.); <em>Danaja,</em> nakon 1530 (Rim, Gali. Borghese);<em> Leda s labudom,</em> nakon 1530 (Berlin, Kaiser Friedrich-Mus.);<em> Jupiter i Io</em> i<em> Ganimed s orlom, </em>oboje nakon 1530 (Beč, Kunst-historisches Mus.).<strong><br /> </strong>LIT.:<em> G. Vasari,</em> Vite, IV. –<em> C. </em><em>Ricci,</em> Antonio Allegri da Correggio, London i Berlin 1896. – <em>H. Thode, </em>Correggio, Bielefeld i Leipzig 1898. – <em>A. Venturi</em><em>,</em> II pittore delle grazie, Rivista d&rsquo; Italia, 15. V. 1900. – <em>B</em><em>. </em><em>Berenson</em><em>, </em>The north italian painters of the Renaissance, New York i London 1907. – <em>G</em><em>. </em><em>Gronau</em><em>,</em> Correggio, des Meisters Gem&auml;lde, Stuttgart i Leipzig 1907. – <em>H</em><em>. </em><em>Bodmet</em><em>,</em> Correggio und die Malerei der Emilia, Wien 1943.&lt;tab&gt;Z. Ša.
<strong>CORRER</strong><strong>, </strong><strong>Giacomo</strong> <strong>(Jakov),</strong> graditelj iz Trania u Apuliji. Spominje se u izvorima oko sredine XV<em> st.</em> kao graditelj gradskih čatrnja (cisterna) u Šibeniku i Korčuli; nešto prije 1441 povjerena mu je gradnja korčulanske katedrale, koja je građena isprva uglavnom pod njegovim nadzorom i prema njegovoj koncepciji, a pod izrazitim utjecajem apulijske umjetnosti.&lt;tab&gt;N. Bć.<br /> LIT.: <em>C. Fisković,</em> Korčulanska katedrala, Croatia Sacra, 1939, str. 20–23.
<strong>CORT, </strong><strong>Cornelis</strong> (lat. <strong>Cornelius</strong> <strong>Curtius</strong>), holandski bakrorezac (Hoorn, 1533 ili 1536 – Rim, 1578). Radio u Antwerpenu originalne bakropise i bakroreze po predlošcima F. Florisa. God. 1565 dolazi u Veneciju, gdje mu Tizian povjerava reproduciranje svojih slikaj kasnije djeluje u Rimu, gdje je osnovao školu i radionicu. Učenici su mu bili Agost. Carracci i Ph. Thomassin. Tehnički izvanredno vješto i često u velikim formatima reproducirao je djela Rafaela, Michelangela, Correggia, Polidora da Caravaggia i starijih holand. majstora. Izveo je preko 30 bakroreza po djelima hrv. minijaturista Jurja Klovića. C. je važan kao posrednik u likovnim shvaćanjima između holand. sjevera i tal. juga.<br /> LIT.: <em>M. Pittaluga, U </em>incisione italiana nel cinquecento, Milano 1928.
<strong>CORTESE, Giacomo, </strong>v. <em>Courtois</em><em>, </em><em>Jacques</em>
<strong>CORTILE</strong> (lat. cohors <em>obor</em>), talijanski naziv za dvorište. Pojavljuje se već u Mezopotamiji i Egiptu, a osobito važnu funkciju ima u kretskim palačama kao centralni prostor, u kojem se odvija javni život. U grč. i rim. kućama dvorišta su njihov zatvoreni dio (&alpha;ὐ&lambda;ή) aule, atrium, peristylium). Posebnu važnost dobiva u renesansi, kad postaje organski dio velikih palača, ukrašenih kipovima, cvijećem i dr. Za ovu vrstu dvorišta nastaje tada naziv cortile. Ona su većinom popločena, a kadšto ukrašena nasadima. Poznata su takva dvorišta u Duždevoj palači u Veneciji, u Palazzo Farnese, Palazzo Venezia, Palazzo Borghese u Rimu i dr. U stilu renesansnih dvorišta građen je i atrij Kneževa dvora u Dubrovniku.&lt;tab&gt;Al. S.
<strong>CORTONA</strong> (rim. <em>Corythus</em>), grad između Arezza i Trasimenskog jezera, u Toskani, Italija. Po legendi osnovali su ga Umbrijci. Etrurci ga osvajaju od &larr;VIII do &larr;VII<em> st.</em> Postaje jedan od centara etrurske dodekapolije. Pod Rim dolazi u &larr;IV <em>st.</em> Iz etrurskog doba potječu impozantne kiklopske zidine, niz manjih građevina unutar grada, a izvan grada brojni grobovi pod tumulusima s hodnicima &larr;VIII do &larr;II<em> st.</em>). Najznačajniji su grobovi t. zv. <em>Grotta di Pitagora</em> (&larr;V<em> st.</em>) sa svodom od golemih kamenih blokova, i<em> Tomba </em><em>del</em> <em>Calcinaio.</em> Iz tog je vremena brončani svijećnjak sa šestnaest plamenika izrađen tehnikom iskucavanja, remek-djelo etrurske toreutike. Rimsko vrijeme ostavilo je malo spomenika; vrijedni su mozaici i sarkofag iz doba Antonina s bareljefom, koji prikazuje borbu između Dioniza i amazonka (sada u katedrali). Romanici pripadaju bazilika<em> S. Angelo a Metelliano,</em> katedrala<em> Sta </em><em>Maria</em><em>, </em><em>Palazzo Passerini-Crivelli</em> (XIII<em> st.</em>) i <em>Palazzo </em><em>Comunale</em> (adaptirana 1275 i u XVI<em> st.</em>). Gotika je zastupana jednobrodnom crkvom<em> S. </em><em>Francesco</em> (XIII<em> st.</em>). U stilu renesanse nastaju u gradu mnoge građevine, od kojih je najvažnija<em> S. </em><em>Maria</em> <em>delle Grazie al Calcinaio,</em> podignuta u XV<em> st. </em>po nacrtu Francesca di Giorgio Martini. Tada djeluju u Cortoni graditelj D. Bernardi, zvan Boccadoro, i slikar L. Signorelli, koji se tu i rodio. C. je rodno mjesto graditelja i kipara P. Berettinia, zvanog Pietro da Cortona (1596–1669). U Cortoni je muzej (s umjetninama od egipat. doba do baroka) i<em> Pinacoteca Signorelliana</em> (radovi L. Signorellia i fra Angelica).&lt;tab&gt;Al. S.
<strong>CORTONA, Pietro da</strong> v. <em>Pietro da Cortona</em>
<strong>CORTOT, </strong><strong>Jean-Pierre,</strong> francuski kipar (Pariz, 20. VII. 1787 – 20. VIII. 1843). Jedan od predstavnika akademskog klasicizma, tehnički vješt i korektan modelator bez individualnog izraza. Izradio nekoliko spomenika (Maršal Lannes), apoteozu Napoleona na pariskom <em>Arc</em> <em>de</em> <em>Triomphe</em> i skulpture u frontonu <em>Chambre</em> <em>des</em> <em>D</em><em>&eacute;</em><em>put</em><em>&eacute;</em><em>s</em><em>.</em> Smatra se, da je njegovo najvrednije djelo <em>Maratonski trkač javlja pobjedu</em> (u parku Tuileries).
<strong>COSIMO, Piero di</strong> v.<em> Piero di Cosimo</em>
<strong>COSMATI,</strong> zajednički naziv, uobičajen od XIX <em>st</em><em>.,</em> za porodicu klesara i dekoratera, kojoj je većina članova imala ime Cosmas (Kuzma), a prezimena Mellini, Vassaletti i Oderisi. Zvani i<em> marmorarii Romani,</em> jer su pretežno radili u mramoru. Članovi porodice djelovali su 1150–1320 u Rimu i na njegovu području, ali su dobivali narudžbe i iz Umbrije, Toskane, Londona i dr. Njihova glavna djelatnost obuhvaća arhitektonsku dekoraciju i crkveni uređaj (tabernakuli, grobnice, ciboriji, propovjedaonice, korske ograde, biskupske stolice, svijećnjaci, oltari i dr.), a i graditeljstvo. Izrađivali su intarzije, zidne mozaike i mozaikalne podove. Izvor je njihova umijeća bizantska i arapsko-sicilska zidna dekoracija s plošnim ornamentom, a u kasnom razdoblju poprimaju ukrasne elemente gotike. Jedan od članova posljednje generacije ovih majstora, <em>Giovanni</em> <em>di Cosma,</em> radio je pod utjecajem Arnolfa di Cambia, potkraj XIII<em> st,</em> i figuralnu skulpturu (nadgrobni spomenici u crkvama u Rimu), Iz radionice Cosmata potječe čuvena škrinja Edwarda Ispovjednika iz 1270 i grobnica Henrya III iz 1272 (London, Westminsterska opatija). Na njihove figuralne mozaike nado vezuje se djelo Pietra Cavallinia, a rad u plastici nastavljaju<em> magistri Antelami.</em><br /> LIT.: <em>G</em><em>. </em><em>Clausse</em><em>,</em> Les Marbriers Romains et le mobilier presbyterial, 1897. – <em>L</em><em>. </em><em>Filippini</em><em>,</em> La Scultura nel Trecento in Roma, Torino 1908. – <em>A</em><em>. </em><em>Mu</em><em>&ntilde;</em><em>oz</em><em>,</em> Roma di Dante, Milano 1921.
<strong>COSSA, 1. Francesco del,</strong> talijanski slikar (Ferrara, 1436 – Bologna, 1478). Uz Cosima Turu i Ercolea de&rsquo; Roberti glavni predstavnik slikarstva quattrocenta u Ferrari, gdje se spominje prvi put 1456. U njegovu djelu dolaze do izražaja utjecaji tal. sjevera i juga: od padovanskog majstora A. Mantegne poprimio je smisao za plastično i statuarno oblikovanje ljudskog lika, a od Umbrijca Piera della Francesca perspektivno razrješavanje prostora, plastično oblikovanje i difuznu rasvjetu. Glavno su mu djelo freske u t. zv.<em> Sala dei Mesi</em> u ferrarskoj palači Schifanoja s alegorijama mjeseci (mart, april, maj), u kojima je prikazao likove iz ant. mitologije, simbole zodijaka i scene iz života na dvoru Borsa d&rsquo;Este (1470). Od malog broja njegovih sačuvanih djela ističu se<em> Navještenje</em> (Dresden, Gem&auml;ldeg lerie),<em> Bogorodica na prijestolju sa svecima</em> (Bologna) i<em> Jesen</em> (Berlin, Kaiser Friedrich-Museum). Od 1470 djeluje u Bologni, gdje je s E. de&rsquo; Robertiem osnovao slikarsku školu, koja znači početke renesansnog slikarstva u tome gradu.<br /> LIT.: <em>R. Longhi,</em> Officina ferrarese, 1934. – 5. <em>Ortolani,</em> Cosimo Tura, Francesco del Cossa, Ercole de&rsquo; Roberti, Milano 1941.<br /> <strong>2. Liberale,</strong> talijanski slikar XIX<em> st.,</em> djelovao u Trstu. Po narudžbi G. Craglietta, pomorskog kapetana iz Lošinja, izradio 1811 oltarsku sliku za župnu crkvu u Velom Lošinju (Sv. Grgur, Antun Padovanski, Antun opat).<br /> LIT.: Inventario degli oggetti d&rsquo;arte d&rsquo;Italia. V. Provincia di Pola, Roma 1935, str. 104.&lt;tab&gt;B. F.
<strong>COSSET (Gosset), Jehan,</strong> francuski majstor-tkalac u Arrasu, djelovao 1384–1402. Za burgundskog vojvodu Filipa Smjelog izradio velik broj tapiserija s figuralnim prizorima iz historije, poezije i suvremenih viteških romana.<br /> <strong>COSSUTIUS </strong>v.<em> Kosutije</em>
<strong>COSTA, 1. Giovanni (Nino),</strong> talijanski slikar (Rim, 1827 – Marina di Pisa, 31. 1. 1893). Učio u Rimu, borio se u Garibaldijevim legijama. U Parizu se sprijateljio sa C. Corotom i pod njegovim utjecajem slikao intimne pejzaže. Suprotstavljajući se oficijelnom akademizmu osniva 1883 umjetničko udruženje<em> In arte libertas,</em> koje je za tal. umjetnost imalo jednako značenje kao kasnija secesija za njemačku. Bio je više cijenjen u Francuskoj i Engleskoj nego u domovini.<br /> LIT.: <em>T. Sapori,</em> Giovanni Costa, Torino 1918.<strong><br /> 2. Lorenzo,</strong> talijanski slikar (Ferrara, oko 1460 – Mantova, 3. V. 1535). Razvio se pod utjecajem svojih učitelja Ercolea de&rsquo; Robertia i F. Cosse, a također i Venecijanaca, napose Alvisea Vivarinia. U njegovu stilu ukrštavaju se elementi robustnog realizma stariie ferrarske škole s idealističkim shvaćanjem venecijanske i bolonjske škole. U Bolognu dolazi oko 1483, vjerojatno na poziv Giovannia II Bentivoglia, od 1500 suradnik F. Francie, a od 1506 nasljednik A. Mantegne kao dvorski slikar F. Gonzage u Mantovi, gdje je freskama oslikao dvor Gonzaga i neke druge palače. Naročito se ističu njegove zidne slike u kapeli porodice Bentivoglio u S. Giacomo Maggiore (1498) i<em> Studiolo</em> (radna soba) Isabelle d&rsquo;Este. Njegova su djela karakteristična svjedočanstva prelazne faze iz quattrocenta u visoku renesansu. Radio pretežno oltarske slike (<em>Bogorodica s porodicom Bentivoglio,</em> Bologna), a usto alegorije (<em>Argonauti,</em> Padova) i portrete. U pejzažima, koji služe kao okvir njegovim alegorijskim kompozicijama, očituje se C. kao iskusan slikar lirski intoniranih predjela (<em>Kraljevstvo muza,</em> Pariz, Louvre).<br /> <strong>3. Lorenzo, ml.</strong> (zvan<strong> Mantovano</strong>), talijanski slikar (Mantova, oko 1537–29. IX. 1583). Jedan od manirista mantovanske škole; radio dekorativne slike u vatikanskom Belvedereu i Torre Borgia. Od 1564 ponovno je u Mantovi, gdje radi za crkve i palaču vojvoda Gonzaga.<br /> <strong>4. Pietro,</strong> talijanski kipar (Genova, 29. VI. 1849 – Rim, 18. IV. 1901). Učio na akademijama u Genovi, Firenci i Rimu. Bavio se monumentalnom plastikom i izradio niz javnih spomenika u bronci (<em>Mazzini</em> u Genovi;<em> Noceti </em>na groblju u Genovi;<em> Francesco Redi</em> u Firenci). Za Buenos Aires izradio je spomenik generala Lavallea, a za Havanu S. Serrana.
<strong>COSTAPERARIA, Josip,</strong> arhitekt (Krapje na Savi, 2. VI. 1876 – Ljubljana, 12. VII. 1951). Srednju školu završio u Ljubljani, a arhitekturu na akademiji za primijenjenu umjetnost u Beču 1900. U početku radi kod M. Fabiania u Beču, te izvodi njegove projekte u Trstu (Slovenski narodni dom) i Gorici (Trgovinski dom). God. 1905 radi za poduzeće<em> Consorzio d&rsquo; ingegneri costruttori</em> u Trstu, a neko vrijeme pomaže arhitektu E. Nordiu kod restauracije milanske katedrale. God. 1907 projektira i gradi mjesnu školu u Postoj ni, zatim školu Ćirila i Metoda te zgradu Živnostenske banke u Trstu. Poslije Prvoga svjetskog rata vodi odjel za visoke gradnje kod Južne željeznice u Ljubljani, gradi Ljubljanski dvor, Ljubljanski velesajam, zgrade u Zagrebu, Beogradu i dr. Od 1925 kao privatni arhitekt radi stambene kuće i vile na Vrtači u Ljubljani, int&eacute;rieure, natječajne projekte i različne adaptacije. Poslije Oslobođenja sudjeluje u obnovi zemlje (rješenje problema Kazine na Bledu, nadogradnja sudske palače u Ljubljani i dr.).<br /> LIT.:<em> F. Ivanšek,</em> Josip Costaperaria, Arhitekt, 1951, I.&lt;tab&gt;M. Muš.
<strong>COSTER, Angelo,</strong> talijanski slikar, XVII –XVIII <em>st</em><em>.,</em> flamanskog porijekla, djelovao u Veneciji. God. 1706 naslikao<em> Čudo sv. Sakramenta </em>(ulje na platnu) u prezbiteriju kolegijatske crkve sv. Jurja u Piranu.<br /> LIT.: Inventario degli oggetti d&rsquo;arte d&rsquo;Italia. V. Provincia di Pola, Roma 1935, str. 152.&lt;tab&gt;B. F.
<strong>COTA, </strong><strong>Frane,</strong> kipar i arhitekt (Knin, 29. IX. 1898 – Zagreb, 19. I. 1951). Umjetničku akademiju završio 1924 u Beču, a arhitekturu 1929 na Tehničkom fakultetu u Zagrebu. Radio kao profesor na Višoj pedagoškoj školi i Tehničkom fakultetu u Zagrebu. U svojim kiparskim radovima u početku je pod utjecajem bečke secesije i I. Meštrovića; kasnije se osamostaljuje i priklanja realizmu. Izlaže u<em> Proljetnom salonu</em> (1922–28), s<em> Grupom zagrebačkih umjetnika</em> (1934– 36), na izložbi<em> Pola vijeka hrvatske umjetnosti</em> (1938) i s<em> ULUH-</em>om u Zagrebu; pored toga u Beogradu, Splitu, Pragu, Beču, Parizu i Londonu, gdje je sudjelovao na javnim kiparskim i arhitektonskim natječajima. Projektirao niz stambenih zgrada i vila u Zagrebu (Dom liječnika u Šubićevoj ulici, vile u Vončininoj ulici i Zelengaju) i Splitu (vila Marangunića). U arhitekturi zastupao je suvremene koncepcije (funkcionalizam). Kao kipar radio portrete<em> (Portret žene; Autoportret; Portret I. P.; Đuro Deželić),</em> aktove<em> (Torzo; Poslije kupanja),</em> reljefe, plakete i skice za novac. Svojim dvostrukim umjetničkim djelovanjem, kao kipar i arhitekt, C. je izuzetna pojava u našoj sredini.&lt;tab&gt;B. Pk.
<strong>COTES</strong><strong>, </strong><strong>Francis</strong><strong>,</strong> engleski slikar (London, oko 1725–20. VII. 1770). Učenik G. Knaptona; zanimljiva ličnost u doba cvata engl. portretnog slikarstva, majstor, kojemu je W. Hogarth davao prednost pred proslavljenim J. Reynoldsom. C. je jedan od suosnivača <em>Royal</em> <em>Academy</em> i izvanredno plodan slikar. Izradio je velik broj portreta u ulju i pastelu; u ovoj posljednjoj tehnici dosegao je perfektnu vještinu. Među njegovim modelima za potrete bili su članovi dinastije i pripadnici aristokracije, muzičar J. Bater, glumac S. Foote, botaničar R. Houston i dr. Mnogi njegovi portreti prošireni su u različnim grafičkim reprodukcijama.
<strong>COTIČ, Viktor,</strong> slikar (Trst, 8.XII. 1885 – Ljubljana, 28. IX. 1955). God. 1908 studirao slikarstvo u Beču (R. Bacher); 1919 osnovao u Mariboru umjetnički klub<em> Grohar.</em> Slikao portrete i pejzaže; izlagao u Zadru, Trstu, Gorici, Ljubljani, Mariboru i u Austriji.&lt;tab&gt;M. Zr.
<strong>COTMAN, John Sell,</strong> engleski slikar i grafičar (Norwich, 16. V. 1782 – London, 24. VII. 1842). Učenik J. Cromea i uz njega glavni predstavnik norwichske slikarske škole. Radio u akvarelu i ulju peizaže i genre-motive iz svog zavičaja. Važni su njegovi bakrorezi s prikazima arhitektonskih spomenika u djelima <em>Ornamental</em> <em>Antiquities</em> <em>in</em> <em>Norfolk</em> (1812–18), <em>Specimens</em> <em>of</em> <em>Norman</em> <em>and</em> <em>Gothic</em> <em>Architecture</em> <em>in</em> <em>Norfolk</em> (1816–18) i <em>Achitectural</em> <em>Antiquities</em> <em>of</em> <em>Normandy</em> (1822). Sa J. M. W. Turnerom znatno je pridonio razvoju akvarelnog slikarstva u Engleskoj.
<strong>COTTE, </strong><strong>Robert de </strong><strong>(Decotte),</strong> francuski graditelj (Pariz, 1656 – 15. VII. 1735). Učenik, kasnije suradnik J. H.-Mansarta, 1699 upravitelj pariske manufakture goblena, 1708 prvi kraljev arhitekt, 1719 intendant kr. građevina. Glavna je ličnost u oblikovanju stila <em>r</em><em>&eacute;</em><em>gence</em><em>,</em> koji u Francuskoj predstavlja prijelaz iz baroka u rokoko. Najvažniji su radovi u njegovoj opsežnoj djelatnosti pregradnja nadbiskupske palače u Reimsu (1686–93), dovršenje kapele u sklopu dvora u Versaillesu (1708–10), gdje mu se pripisuje i kolonada Velikog Trianona. Pregradio je niz dvoraca i palača u Parizu i pokrajini, izradio osnove za Trg burze u Bordeauxu i nadbiskupsku palaču u Strasbourgu. Značajno je i njegovo djelovanje izvan Francuske. U Frankfurtu na M. osnovao palaču <em>Thurn</em><em>-</em><em>Taxis</em><em>,</em> sudjelovao kod gradnje dvorca <em>Br</em><em>&uuml;</em><em>hl</em> i rezidencije u W&uuml;rzburgu izradio planove za proširenje dvorca u Bonnu, za dijelove palače<em> Buen Retiro</em> u Madridu i dr. Posljednje mu je djelo pročelje pariske crkve St. Roch (1734–35). Radio je i osnove za dekoriranje int&eacute;rieura, za pokućstvo i tapiserije.
<strong>COTTET, Charles,</strong> francuski slikar i grafičar (Puy, 12. VII. 1863 Pariz, 1924). Prvotno pod utjecajem Puvis de Chavannesa; zbližava se s impresionistima i izlaže s njima. Napustivši impresionistički način slikanja traži svoj izraz u narativnim motivima. Otkriva medu prvima ljepote Bretanje i prikazuje njezine ljude i predjele u nizu sentimentalno intoniranih ulja, u kojima pretežu tamni i sumorni tonaliteti. Znatan broj djela izradio na putovanjima po Alžiru, Egiptu i Španjolskoj.
<strong>COUBINE, Othon</strong> (zapravo<strong> Otokar Kub&iacute;n</strong>), češki slikar i grafičar (Boskovice, Moravska, 22. X. 1883–), naturalizirani Francuz. Završio prašku akademiju (F. Thiele); od 1905 živi u Parizu (nastavlja studij na<em> &Eacute;</em><em>cole</em> <em>des</em> <em>Beaux</em><em>-</em><em>Arts</em>). Na njegov rad utjecali su impresionisti i Van Gogh, a kasnije i fauvisti. Neko vrijeme slika kubistički, ali uskoro prilazi struji slikara, koji su u likovnim perturbacijama u početku XX<em> st.</em> tražili smisao umjetnosti i izvor svojih emocija u prirodi (A. Dunoyer de Segonzac, J. L. Boussingault, Ch.-E. Pequin i t. d.), reagirajući na taj način na &raquo;čistu umjetnost&laquo;, koja je gubila veze s realnošću. Izrazit pejzažist (radi često u Provansi), C. slika motive iz prirode finim tonalitetima, nastojeći da krajinu zahvati u njenu najintimnijem vidu, u najmekšim sjenama, najnježnijim bojama. Dobar je grafičar; inspirira se ranorenesansnim tal. majstorima i Ingresom, crta grafitom i srebrenkom, radi bakropise i ilustracije u drvorezu (E. Godefroy, <em>La</em> <em>lettre</em> <em>vers</em> <em>le</em> <em>malheur</em>).<br /> Uz pejzaže slika portrete, figuralne kompozicije (aktovi, bukoličke scene i seljački genre iz Provanse), cvijeće i mrtve prirode. Bavi se i skulpturom (<em>Žena iz Marseillea,</em> 1927;<em> Glava mulatkinje,</em> 1931<em>; Djevojka </em><em>sa</em> <em>zrcalom</em><em>,</em> 1932).
<strong>COUR</strong> <strong>D&rsquo;HONNEUR</strong> (franc.), u franc. arhitekturi, glav. dvorište dvorca ili palače, koje služi kao reprezentativni prilaz zgradi. Smješteno je ispred fronte glav. zgrade; često je zatvoreno krilnim zgradama. Ima obično tlocrt u obliku potkove, a ulaz je ograđen rešetkastom ogradom ili stupovima.<em> C. d&rsquo;h.</em> se osobito razvio u Francuskoj u XVII i XVIII<em> st.</em> – Najznačajniji su primjeri <em>cour</em> <em>d</em><em>&rsquo;</em><em>honneur</em><em>a</em> u dvoru Fontainebleau-u te u: <em>Ch</em><em>&acirc;</em><em>teau</em> <em>de</em> <em>Maisons</em> (1642–50), <em>Vaux</em><em>-</em><em>le</em><em>-</em><em>Vicomte</em> (1657–60) i <em>Versaillesu</em> (1661). Posebnu vrstu predstavlja <em>c</em><em>. </em><em>d</em><em>&rsquo;</em><em>h</em><em>.</em> sa stupovima ispred dvorca na Place Royale u Nancyu. – Rani primjer <em>cour</em> <em>d</em><em>&rsquo;</em><em>honneur</em> <em>a</em> u Njemačkoj imao je negdašnji dvorac <em>Schwaningen</em> (1603–10). Klasično rješenje dubokog <em>cour</em> <em>d&rsquo;honneura</em> u obliku potkove sa zavojitom rešetkastom ogradom ima dvorac <em>Wurzburg</em> (1719–44). Dubok pravokutan oblik ima<em> c. d&rsquo;h.</em> u dvorcu<em> Mannheim,</em> a slobodnije rješenje pokazuje onaj u dvorcu <em>Nymphenburg</em> kraj M&uuml;nchena (1728);<em> c. d&rsquo;h.</em> u dvorcu <em>Sans</em><em>-</em><em>souci</em> u Potsdamu okružen je kolonadom. Pravokutni<em> c. d&rsquo;h.</em> ima <em>Sch</em><em>&ouml;</em><em>nbrunn</em> (1743). Osebujan osmorokutan tlocrt ima<em> c. d&rsquo;h.</em> dan. dvorca<em> Fredensborg </em>(1720–24).&lt;tab&gt;J. Pau.
<strong>COURBET</strong><strong>, </strong><strong>Jean</strong><strong>-</strong><strong>Desir</strong><strong>&eacute;-</strong><strong>Gustave</strong><strong>,</strong> francuski slikar (Ornans, 10. VI. 1819 – La-Tour-de-Peilz u Švicarskoj, 30. XII. 1877). Sin seljaka; 1839 polazi u Pariz na studij prava, ali se posvećuje slikarstvu. Osnovnu poduku daju mu Davidovi epigoni A. Hesse i A. Steuben, no C. ostaje stvarno samouk, kojemu su učitelji majstori u Louvreu, a neposredan izvor slikarskih emocija priroda (sam se nazivao &raquo;&eacute;l&egrave;ve de la nature&laquo;). U početnoj fazi još utječu na njega romantici, koji tada dominiraju u franc. slikarstvu, a privlače ga i teme iz literature romantizma (V. Hugo, G. Sand). God. 1843 izložen je u pariškom Salonu njegov<em> Autoportret sa psom,</em> ali ova ga ustanova kasnije sistematski odbija. Raskrstivši se s konvencionalnim akademizmom i shemama tadašnje oficijelno priznate umjetnosti, C. se usmjeruje odlučno prema realizmu tražeći za motive iz stvarnosti pravo života na slikarskom platnu (&raquo;Nikada nisam slikao anđele, jer ih nikada nisam vidio&laquo; i &raquo;Sadržina je realizma negacija ideala i svega onoga, što iz toga slijedi. Na taj se način dolazi do potpune emancipacije razuma, do emancipacije individua, i konačno do demokracije.&laquo;). Oko sredine stoljeća nastaju njegove u pogledu realističkog izraza revolucionarne slike s temama iz života radnika i seljaka<em> Poslije večere u Ornansu, Seljaci iz </em><em>Flageya</em><em>, Tucači kamena, Žena što prosijava žito</em> i čuveni<em> Pogreb u Ornansu.</em> Pored figuralnih kompozicija radi pejzaže s motivima iz franc. juga, a 1855 dovršava veliko platno <em>Atelier</em><em>,</em> skupni portret svojih prijatelja. Pošto mu je Salon odbio ovo djelo, C. priređuje izložbu u drvenoj baraki, koju naziva <em>Pavillon</em> <em>du</em> <em>R</em><em>&eacute;</em><em>alisme</em><em>.</em> Kod javnosti doživljava napadaje i neuspjeh, no E. Delacroix registrira u svom<em> Dnevniku</em>; &raquo;Ostao sam s&acirc;m u izložbi gotovo jedan sat i u odbijenoj slici otkrio remek-djelo; nisam mogao otkinuti pogleda s nje.&laquo; Dok je u Francuskoj bojkotiran i napadan, nailazi na razumijevanje u Njemačkoj, napose na izložbama u Frankfurtu i Mϋnchenu. Njegov rad obuhvaća i marine<em> (Val; Burno more),</em> animalističke motive (<em>Borba jelena; </em>srndaći, psi), aktove<em> (Žena </em><em>s</em> <em>papigom; Kupačice),</em> portrete (H. Berlioz, Ch. Baudelaire) i nekoliko autoportreta. Odlučan je protivnik režima Drugog carstva (1869 odbija Legiju časti), deklarirani republikanac i socijalist, pristaša Proudhona i antiklerikalac; revolucionarac u političkim nazorima izražavao se revolucionarno i u umjetnosti, naglašavajući to kadšto nedvosmislenom tendencijom<em> (Povratak </em><em>s</em> <em>konferencije; Milostinja prosjaka).</em> Nakon pada carstva u doba Komune 1871 postaje predsjednik Udruženja umjetnika i Odbora za čuvanje muzejskih starina i daje prijedlog, da se sruši Napoleonov stup na trgu Vend&ocirc;me. Nakon pobjede reakcije uhapšen je i bačen na 6 mjeseci u zatvor. God. 1873 osuđen je na plaćanje troškova za ponovno podizanje Napoleonova stupa, imovina mu je zaplijenjena i ponovo mu prijeti zatvor. C. polazi tada u emigraciju, nastanjuje se u Švicarskoj i više se ne vraća u domovinu. &raquo;On ne povlači samo konzekvence iz revolucije, on izriče upravo u potpunosti, bez nekih primjesa prošlosti, sve ono, što je čitava jedna društvena klasa, koja je revolucijom došla na vlast, početno željela, htjela i morala ostvariti na likovnom području; prema svom čistom realističnom stavu, prema svom odnosu i postavu spram stvarnosti, Courbet je najpotpuniji izraz te nove klase. Predcourbetovske faze likovnog razvoja ispunjaju tek djelomice namjere i htijenja revolucije. Courbet ostvaruje te namjere potpuno u cjelini postavljajući svoj realizam – to znači likovnu istinu, samo istinu – na osnovi konkretne stvarnosti, bez ikakvih primjesa i obzira i bez ikakvih skretanja u bilo kakvu stilizaciju kao jedinu pravu i živu umjetnost<em> (L&rsquo;art vivant)</em>.&laquo; (Lj. Babić). – U posljednjoj fazi života u Švicarskoj slika mrtve prirode, pejzaže i aktove. Povremeno se bavio skulpturom, litografijom i ilustriranjem knjiga, no u njegovu golemom opusu zauzimaju prvo mjesto uljene slike. Obraćajući se prirodi i istini odlučno je prekinuo jednako s akademizmom kao i s romantizmom i njegovim često fabuloznim temama te u punoj slikarskoj ljepoti zahvaćao realnost svagdašnjice. Kao realist nastavljao je u stanovitom pogledu tradicije, koje su u franc. slikarstvu trajale od Le Naina preko Chardina do Courbetovih suvremenika Milleta i Daumiera. Njegov realizam, kao elementaran izraz tla i seljačke sredine, iz koje je potekao, nije nikada bio deskriptivan niti je značio doslovnu transpoziciju tema i objekata na slikarsko platno. C. ostvaruje svoju slikarsku viziju u čvrsto sazdanoj strukturi, pregnantnim crtežom i u punoj plastici volumena. Njegov prvotno zagasit i gust namaz bojom postepeno se razrješava u bogatije i tople harmonije, u kojima dominiraju široke skale smeđih, zelenih i modrih tonaliteta. Courbetov realizam utjecao je na Th.-A. Ribota, H. Fantin-Latoura i E. Carri&egrave;rea, a djelomice i na impresioniste E. Degasa i A. Renoira; njegovo sintetiziranje volumena anticipiralo je C&eacute;zannea. Djelovao je pogotovo na tadašnje njem. slikare m&uuml;nchenskog kruga (H. Thoma, W. Leibl, W. Tr&uuml;bner), a preko njih i na generacije mladih srednjoevr., pa i hrv. Slikara, koji su se školovali i formirali u tom krugu. Po Lj. Babicu to je vidljivo na najranijim figuralnim slikama M. Cl. Crnčića<em> (Djevojčica),</em> koji se neko vrijeme školovao u M&uuml;nchenu, a još više u djelima J. Račića, M. Kraljevića i V. Becića. Oni su bili učenici H. Habermanna, koji je u svojoj ranijoj fazi bio dosegao razinu najboljih predstavnika realizma u Njemačkoj. &raquo;Kao učitelju to mu je i ostalo, te su tako na taj način posredno doprle do nas kroz školu Habermannovu realistične smjernice te ovdje u našoj sredini nesumnjivo izvršile blagotvoran utjecaj.&laquo;<br /> LIT.:<em> P.-J. </em><em>Proudhon,</em> Du principe de l&rsquo;art et sa destination sociale, Paris 1865. – <em>G. Riat,</em> Gustave Courbet, Paris 1906. – <em>B. Lazare</em><em>,</em> Courbet et son influence &agrave; l&rsquo;&eacute;tranger, Paris 1911. – <em>Th. Duret,</em> Gustave Courbet, Paris 1918. – <em>J</em><em>. Meier-Graefe,</em> Courbet, M&uuml;nchen 1924. – <em>Ch. L&eacute;ger,</em> Courbet, Paris 1929. <em>– </em><em>H. Naef,</em> Courbet, Bern 1947. – <em>P. Courthion,</em> Courbet racont&eacute; par luim&ecirc;me et par ses amis, Gen&egrave;ve 1948. – <em>Lj. </em><em>Babić,</em> Francusko slikarstvo XIX stoljeća, Zagreb 1953.&lt;tab&gt;S. Bić.<br /> <em>VIDI PRILOG</em>
<strong>COURMES, Louis-Alfred,</strong> francuski slikar (Bormes, 21. V. 1898–). Učenik R. La Fresnaya. Izlaže od 1926; izveo (1937) dekoracije za strop u paviljonu <em>S</em><em>&egrave;</em><em>vres</em> i za franc. poslanstvo u Ottawi (1938). Pripada nadrealistima.
<strong>COURTENS, Frans,</strong> belgijski slikar (Dendermonde, 14. II. 1854 – Bruxelles, 1943). Jedan od predstavnika belgijske realističke škole, kolorist nezavisan od impresionizma. Slikao pretežno pejzaže u punoj svjetlosti sunca, a također genre i figuralne kompozicije.
<strong>COURTEYS</strong><strong> (</strong><strong>Courtoys</strong><strong>, </strong><strong>Corteys</strong><strong>), </strong><strong>Pierre</strong><strong>,</strong> francuski umjetnik u emalju (Limoges, 1520–1586). Glavni predstavnik porodice franc. emaljista, koja je u XVI <em>st</em><em>.</em> djelovala u Limogesu, središtu ove struke umjetnog obrta. Ukrašujući vrčeve, vaze, zdjele i ostale keramičke proizvode primjenjivao je pretežno mitološke motive, za koje su mu služila kao uzor djela tal. slikara Rossa Fiorentina i Giulia Romana. God. 1559 izradio u emalju velike dekorativne reljefe s prikazima božanstava Olimpa, koji su bili inkrustirani na fasadi <em>Ch</em><em>&acirc;</em><em>teau</em> <em>de</em> <em>Madrid</em> u Bois de Boulogne, a sada se nalaze u pariskom Muzeju Cluny.
<strong>COURTOIS</strong><strong>, </strong><strong>Jacques</strong> (zvan <strong>Le</strong> <strong>Bourguignon</strong><strong>,</strong> a u Italiji <strong>Giacomo</strong> <strong>Cortese</strong> i <strong>Il</strong> <strong>Borgognone</strong>), francusko-talijanski slikar (Saint-Hippolyte, 12. II. 1621 – Rim, 14. XI. 1675). Djelovao od mladosti u Bologni, Firenci i Sieni, a od 1640 u Rimu. Pod utjecajem M. A. Cerquozzia posvetio se slikanju bitaka i na živ i temperamentan način (&raquo;furia francese&laquo;) prikazivao borbe konjanika, bitke između Francuza i Španjolaca, navale na tvrđave i sl. Njegov način postao je uzor mnogim slikarima ove struke. Stupivši u isusovački red konvencionalno obraduje sakralne teme.
<strong>COURTONNE, Jean,</strong> francuski graditelj baroka (Pariz, 1671 – 17. I. 1730). Od 1728 član i nastavnik akademije; u Parizu sagradio palače<em> Noirmoutier</em> (1720) i <em>Matignon</em> (1721, danas predsjedništvo vlade), te zgradu za samostan kartuzijanaca u <em>Rue d&rsquo;Enfer.</em> Izdao<em>: </em><em>Trait&eacute; de la perspective avec des remarques sur l&rsquo;architecture suivi de quelques &eacute;difices consid&eacute;rables mis en perspective et de l&rsquo;invention de l&rsquo;auteur, </em>1725 (sa 84 bakroreza) i <em>Architecture moderne, </em>1728 (u dva dijela sa 150 bakroreza).
<strong>COURTRAI</strong> (flam. <strong>Kortrijk</strong>), rimski <em>Cortracum</em><em>,</em> grad u zap. Flandriji (Belgija). Spomenici: crkva sv. Martina iz 1390–1439; crkva Notre Dame iz 1191–1211 sa slikom van Dycka (<em>Postavljanje križa,</em> 1631); gotička gradska vijećnica iz XVI<em> st.</em> (statue iz XIX <em>st.</em>); belfried iz XIV <em>st.;</em> tržnica sukna iz XVI<em> st.</em> (danas arheol. muzej).
<strong>COUSIN</strong><strong>, 1. </strong><strong>Jean</strong><strong>, </strong><strong>st</strong><strong>.,</strong> francuski slikar, kipar i drvorezac (Soucy, oko 1490 – Pariz, 1560). On i njegov sin zastupaju u umjetnosti franc. renesanse tal. način, poprimljen posredstvom fontainebleauške škole (F. Primaticcio). Djelovao u Sensu i Langresu (kartoni za vitraile i tapiserije), a od 1540 u Parizu, gdje radi slikane prozore, dekoracije za dvorske svečanosti i slike. Njegova alegorija<em> Eva prima </em><em>Pandora</em> (Pariz, Louvre) prvi je veliki ženski akt u franc. slikarstvu, inspiriran očigledno Tizianovom <em>Venerom</em> i<em> Nimfom</em> B. Cellinia. Pripisivao mu se<em> Posljednji sud, </em>koji je vjerojatno djelo njegova sina. Napisao i ilustrirao drvorezima i bakrorezima <em>Livre</em> <em>de</em> <em>perspective</em> <em>de</em> <em>Jehan</em> <em>C</em><em>. </em><em>Sononois</em> (1560) i <em>Coutumes</em> <em>de</em> <em>Sens</em> (1556).<br /> <strong>2. </strong><strong>Jean</strong><strong>, </strong><strong>ml</strong><strong>.,</strong> slikar i bakrorezac (Sens, oko 1522 – Pariz?, 1594), sin i učenik predašnjega. Radio vitraile, slikao mitološke teme i ilustrirao djela ant. pjesnika. Po njegovim nacrtima izrađeni su brojni bakrorezi. Napisao i ilustrirao djelo o proporcijama ljudskog tijela <em>Livre</em> <em>de</em> <em>pourtraicture</em> (1560) i <em>Livre</em> <em>de</em> <em>Lingerie</em> (1584).<br /> LIT.:<em> M. Roy,</em> Les deux Jehan Cousin, Sens 1909. – <em>O. Benesch</em><em>,</em> Prometh&eacute;e, Paris 1939.
<strong>COUSTOU,</strong> porodica francuskih kipara, reprezentanata dvorskog baroka u njegovoj posljednjoj fazi na prijelazu u rokoko, karakterističnoj po patetičnoj interpretaciji ant. likova i tema.<br /> <strong>1. </strong><strong>Guillaume</strong><strong>, </strong><strong>st</strong><strong>.</strong> (Lyon, 25. IV. 1677 – Pariz, 20. II. 1746), brat Nicolasa C. i njegov suradnik kod izvođenja skulptura za Versailles i Marly. Glavno su mu djelo dvije živo pokrenute grupe konja s vodičima, poznate pod imenom <em>Chevaux</em> <em>de</em> <em>Marly</em> (1745), sučelice smještene na početku pariske Avenue des Champs-Elys&eacute;es. Radio crkvenu skulpturu, portretna poprsja (Marija Leszczyńska kao Junona), reljefe (glorifikacija djela Louisa XIV) i dekoracije u pariskim palačama.<br /> <strong>2. Guillaume</strong><strong>, ml.</strong> (Pariz, 19. III. 1716 – 13. VII. 1777), sin i učenik predašnjega; na studijama u Rimu 1735–40. Radio skulpturu za crkve u Parizu i pokrajini. Za dvorac Sans-Souci Fridrika Velikog izradio po ideji D. Diderota mramorne statue <em>Marsa</em> i<em> Venere,</em> koje imaju sva obilježja rokokoa.<br /> <strong>3. Nicolas</strong> (Lyon, 8. I. 1658 – Pariz, 1. V. 1733). Učio kod svog ujaka A. Coyzevoxa i u Rimu (1683–86). Vrativši se u Francusku radi u službi dvora u Versaillesu, Velikom Trianonu i na plastičnim dekoracijama palače H&ocirc;tel des Invalides. Na teatralan barokni način izradio niz figura i grupa za park dvorca Marly (alegorija <em>La</em> <em>Seine</em> <em>et</em> <em>Marne</em>). U Louvreu su njegovi kipovi Cezara i Lousia XIV, a u koru Notre Dame grupa<em> Skidanje </em><em>s</em> <em>križa.</em><br /> <strong>COUTANCES,</strong> gradić u Normandiji, Francuska. Nekada keltska<em> Cosedia,</em> kasnije rim. <em>Constantia.</em> Na vrhu brežuljka, na kojem se nalazi mjesto, podignuta je u drugoj pol. XIII <em>st</em><em>.</em> katedrala s obilježjima zrele faze franc. gotike; u njoj su sačuvani mnogi tragovi prvotne romaničke crkve iz XI <em>st</em><em>.</em> Vertikalna gotička koncepcija dolazi do izražaja ne samo na fasadi, već i u unutrašnjosti crkve, a naročito je naglašena u tornju nad križištem. Ovaj visok osmorokutni toranj, s rebrastim krovištem bez šiljastog završetka, razriješen stupovima i izduženim prozorima, sačinjava s građevinom harmoničnu i povezanu cjelinu. Slikovitosti katedrale pridonosi velik broj vitkih tornjića, koji su na zgradi skladno raspoređeni. – Crkve sv. Nikole iz XIV <em>st</em><em>. </em>i sv. Petra iz XV <em>st</em><em>.</em> građene su u stilu kićene gotike; često su bile dograđivane, te pojedini dijelovi potječu iz kasnijih razdoblja. U neposrednoj blizini gradića nalaze se ruševine akvedukta iz XIII <em>st</em><em>.</em>
<strong>COUTAUD, </strong><strong>Lucien</strong><strong>,</strong> francuski slikar (Meynes, 13. XII. 1904–). Školovao se na slobodnim akademijama u Parizu. Afirmirao se 1926 inscenacijom za<em> Ptice</em> (od Aristofana). Radio dekoracije za Palaču otkrića na Pariskoj svjetskoj izložbi (1937), inscenacije za Shakespearea<em> (Kako vam drago,</em> Firenca 1939) i Claudelovu<em> Cipelu od satena</em> (Com&eacute;die Fran&ccedil;aise, 1943), te kartone za tapiserije i slike. Po tematici i fantastičnom načinu, kojim slika ljude, biljni i životinjski svijet, ubrajaju ga među nadrealiste.
<strong>COUTURE, Thomas,</strong> francuski slikar (Senlis, 21. XII. 1815 – Villiers-le-Bel kraj Pariza, 30. III. 1879). Učenik A.-I. Grosa i P. Delarochea. U doba kad se franc. slikarstvo usmjeruje prema realizmu i impresionizmu, C. ostaje na pozicijama eklektika, koji je od prvog učitelja poprimio elemente klasicizma, a od drugog romantizma. U svojim velikim narativnim kompozicijama spretno primjenjuje kolorizam Venecijanaca, napose Paola Veronesea. Radio i freske (crkva St.-Eustache u Parizu) i portrete (George Sand, J. Michelet). Bio je učitelj A. Feuerbacha <strong>i</strong> kraće vrijeme E. Maneta. Napisao djela <em>M&eacute;thodes et entretiens d&rsquo;atelier</em> (1868) i <em>Paysage </em>(1869).
<strong>COVERT</strong>, <strong>John,</strong> amer. slikar (Pittsburg, Penn., 1882–). Studirao u Munchenu (1908–12) i Parizu (1912–14). Izlagao u pariskom<em> Salonu </em>i u USA. Njegova se djela nalaze uglavnom u zbirci <em>Soci</em><em>&eacute;</em><em>t</em><em>&eacute; </em><em>Anonyme</em> (New Haven). C. je medu prvim slikarima, koji su u Ameriku prenijeli apstraktni način likovnog izražavanja.
<strong>COXIE</strong><strong>, Michiel van,</strong> flamanski slikar (Mecheln, 1499 – 10. III. 1592). Učenik B. van Orleya, predstavnika tal. smjera u flam. slikarstvu. S učiteljem izradio osnove za vitraile u bruxelleskoj katedrali St. Gudule i s njim prešao u Italiju, gdje je 1531 oslikao freskama rimsku crkvu Sta Maria dell&rsquo; Anima. Kasnije djeluje u Bruxellesu; kao dvorski slikar španj. kralja Filipa II izradio kopiju gentskog oltara braće van Eyck. Njegove velike crkvene slike primjeri su flam. romanizma, prožetog manirističkim elementima. Radio i kartone za tapiserije, aktivan i plodan do kraja života. Umro u 93. godini; od suvremenika se dao nazivati flamanskim Rafaelom.
<strong>COYPEL</strong><strong>,</strong> porodica francuskih slikara, koji djeluju u službi dvora u doba baroka i rokokoa.<br /> <strong>1. No&euml;l</strong> (Pariz, 25. XII. 1628 – 24. XII. 1707). Pod utjecajem Ch. Lebruna i u njegovoj maniri radio dekorativne slike u dvoranama Versaillesa<em> (</em><em>Solon</em><em>, Trajan, Heraklo i Dejanira, Heraklo i Arhelaj),</em> Louvrea (apartmane Mazarina i Louisa XIV) i u D&ocirc;me des Invalides te kartone za tapiserije i kompozicije s temama iz mitologije i historije.<br /> <strong>2. Antoine</strong> (Pariz, 11. IV. 1661 – 7. I. 1722), sin i učenik predašnjega. U Rimu se zbližio sa G. L. Berniniem, a ugledao se u N. Poussina. Po povratku iz Italije postaje već u 20. godini član akademije i dobiva brojne narudžbe za dekorativne radove u dvorovima i palačama. U svom vrlo opsežnom djelu nastojao je dotadašnjem hladnom i patetičnom načinu versailleskog dvorskog slikarstva dati više života obrađujući galantne i senzualne motive, koji su doskora prevladali u djelu F. Bouchera i općenito u slikarstvu rokokoa. Radi&ograve; je kartone za manufakturu <em>Gobelin</em> (prizori iz Starog zavjeta i Ilijade) i slike u ulju i pastelu, koje su mnogo reproducirane u bakrorezu.<br /> <strong>3. </strong><strong>Charles</strong><strong>-</strong><strong>Antoine</strong> (Pariz, 11. VII. 1694 – 14. VI. 1752), sin i učenik pređašnjegaf. Maniru svoga oca razvio je do punog izraza tipičnog rokokoa. Svojim elegantnim, ali površno i rutinirano rađenim slikama znao je postići efemerne uspjehe. Od znatno su veće vrijednosti njegove osnove za tapiserije po motivima Cervantesova <em>Don</em> <em>Quijotea</em> (27 kartona). Bio je od 1715 član akademije, a od 1733 prof. akademije.
<strong>COYSEVOX</strong><strong>, </strong><strong>Antoine</strong><strong>,</strong> francuski kipar (Lyon, 29. IX. 1640 – Pariz, 10. X. 1720). Jedan od glavnih majstora franc, barokne skulpture, značajan po nastojanju za smirivanjem njezine patetike i ugledanjem u harmonične forme antike. Glavni su mu radovi dekorativnog karaktera u kraljevskim dvorovima u Parizu i Versaillesu, gdje od 1677 na poziv Ch. Lebruna izvodi reljefe i ukrase u salonima Rata, Mira i Herakla, te u velikoj Galeriji ogledala. Ističu se njegova portretna poprsja u mramoru i bronci (Cond&eacute;, Lebrun, Bossuet, Mignard), nadgrobni spomenici Mazarina i Colberta, te kipovi<em> Dijana u lovu, Faun </em><em>s</em> <em>frulom</em> i<em> Merkur na Pegazu.</em> Svojim osjećajem za klasične vrednote i smislom za realističko oblikovanje prethodnik je onog klasicističkog načina, koji je u franc. skulpturi XVIII <em>st.</em> došao do izražaja u djelima J.-B. Pigallea i J.-A. Houdona.<br /> LIT.: <em>Luc-Beno&icirc;t</em><em>,</em> Coysevox, Paris 1930.
<strong>COZENS, John Robert,</strong> engleski akvarelist (London, 1752– 1799?). Sin i učenik Alexandera Cozensa. Radio je miješanom tehnikom akvarela i gvaša. Veći dio njegovih djela su bilješke s putovanja po Švicarskoj i Italiji, a neznatan je broj motiva iz Engleske. Slike su mu mirna transpozicija doživljenog, a obilježene su vjerodostojnošću. Njegov je rad značajniji po novatorstvu u kompoziciji, nego u tehnici (&raquo;Od njegova<em> Prijelaza Hanibala preko Alpa</em> naučio sam više no od ikoje druge slike, koju sam do tada vidio...&laquo;, W. M. Turner), a &raquo;cijeli je Cozens poezija&laquo; (J. C. Bingham). Kopiraju ga Th. Girtin i W. M. Turner. – C. i njegov otac zaslužni su, što su engl. akvarel povezali s kontinentalnim tradicijama pejzažnog slikarstva.<br /> DJELA:<em> Prijela z Hanibala preko Alpa; Interlaken; </em><em>Etna</em> <em>s</em> <em>Grotte</em> <em>del</em> <em>Capro</em><em>; </em><em>Rim</em> <em>iz</em> <em>Ville</em> <em>Melini</em><em>; Jezero </em><em>Nerni</em><em>; Grob </em><em>Horacija</em> <em>i</em> <em>Kurijacija</em><em>; </em><em>Belvedere</em> <em>u Rimu; Dolina </em><em>s</em> <em>bujicama; </em><em>Paestum</em><em>; Ruševine akvedukta u Campagni; </em><em>Tivoli</em><em>; </em><em>Greenwich</em><em>.</em>
<strong>COZETTE</strong><strong>, </strong><strong>Pierre</strong><strong>-</strong><strong>Fran</strong><strong>&ccedil;</strong><strong>ois</strong><strong>,</strong> francuski tkalac tapiserija i portretist (Pariz, 14. I. 1714–20. III. 1801). Učenik Ch. Parrocela. God. 1749–88 vodio <em>Atelier</em> <em>de</em> <em>haute</em> <em>lisse</em> u manufakturi <em>Gobelins</em><em>.</em> Proširio već uvedenu modu malih zidnih tapiserija u pozlaćenu okviru, koje su imitacija štafelajskog slikarstva. Radio portrete po C. Van Loou, J.-B. Nattieru i J. Ducreuxu, a tapiserije po slikama F. Bouchera<em> (</em><em>Venus</em> <em>dans</em> <em>la</em> <em>forge</em> <em>de</em> <em>Vulcain</em><em>), </em>J.-F. de Troya (serija <em>Histoire</em> <em>d</em><em>&rsquo;</em><em>Esther</em>), N. Coypela (serija <em>Histoire</em> <em>Sainte</em>), J.-B. Oudrya<em> (</em><em>Chasses</em> <em>de</em> <em>Louis</em> <em>XV</em><em>)</em> i Rembrandta.
<strong>COZZARELLI, Giacomo di Bartolomeo di Marco,</strong> talijanski graditelj i kipar (Siena, 20. XI. 1453 – 23. III. 1515). Učenik Francesca di Giorgio, s kojim je surađivao kod gradnje vojvodske palače u Urbinu. U Sieni radio svetačke kipove i nadgrobne spomenike, često u obojenoj terakoti (<em>Piet</em><em>&agrave;</em> na grobu Pandolfa Petruccia u crkvi Osservanza). Lijevao je u bronci kipove i topove, a bio je cijenjen kao graditelj fortifikacija (kaštel u Montepulcianu).<br /> <strong>CRAESBEECK, Joos van,</strong> flamanski slikar (Neerlinter, oko 1605 – Bruxelles, oko 1660). Sljedbenik A. Brouwera u načinu, kolorizmu i tematici, koju djelomice proširuje: pored tipično brouwerovskih motiva (seljaci u krčmi) slika i realističke genre-prizore iz građanske sredine, a ponešto i biblijske scene, u kojima su očigledni utjecaji Rembrandtove škole (clair-obscur). Time unosi u tadašnje flam. slikarstvo izrazito holand. komponente.
<strong>CRAIG</strong><strong>, </strong><strong>Edward</strong> <strong>Gordon</strong><strong>,</strong> engleski scenograf, teatrolog i grafičar (London, 16. I. 1872–). Sin glumice Ellen Terry, nastupa od 1889 u ansamblu H. Irvinga u londonskom teatru <em>Lyceum</em><em>.</em> S glume prelazi na režiju i scenografiju te ostvaruje nekoliko scenskih postava (Shakespeare, M. Purcell, H. Ibsen), koje su značile prekid s dotadašnjom šablonom i nagovijestile reformatorski zahvat u problematiku teatra. Ne mogavši u Londonu realizirati svoje ideje, C. odlazi u inozemstvo; 1904–06 živi u Berlinu, 1906 polazi u Italiju i radi opreme za Eleonoru Duse (Sofoklo<em> Elektra;</em> H. Ibsen <em>Rosmersholm</em>), 1907 osniva u Firenci reviju <em>The</em> <em>Mask</em><em>,</em> a 1913 kazališnu školu<em> Arena </em><em>Goldoni</em><em>. </em>Prije Prvoga svjetskog rata objelodanio je glavne svoje teatrološke spise i kao scenograf radio u Berlinu, K&oslash;benhavnu i Moskvi, gdje je 1912 u MHT-u inscenirao<em> Hamleta</em> u režiji K. S. Stanislavskoga. Kao scenograf izvršio je revoluciju scene od historijskog značenja: odbacivši &raquo;slikovitost&laquo; panoramskih inscenacija preobrazuje pozornicu u arhitektonski konstruirani prostor, u kojemu dominiraju plastični elementi. Time je C. likvidirao barokni iluzionistički sistem kulisa u pozornici-kutiji i otvorio mogućnosti novog tretiranja scenskog prostora, što su ih obilno koristili modernizatori evropskog teatra, od M. Reinhardta pa do pariskih avangardista. S arhitektonskom stilizacijom scene C. reformira i njezine tehničke uređaje, napose rasvjetu, kojom operira kao faktorom za naglašavanje trodimenzionalnosti prostora. – Kao crtač i drvorezac radio pejzaže, vedute, ekslibrise, nacrte za kostime i kazališne programe, ilustracije i dr.<br /> BIBL.: <em>The art of the theatre</em><em>,</em> 1905; <em>On the art of the theatre</em><em>,</em> 1911; <em>Towards a new theatre</em><em>,</em> 1912; <em>The theatre-advancing,</em> 1921; <em>Scene</em><em>,</em> 1923; <em>Books and theatres,</em> 1925; <em>Henry Irving</em><em>,</em> 1930; <em>Fourteen notes</em><em>, 1931; </em><em>Ellen Terry an her Secret Self</em><em>,</em> 1931.<strong><em><br /> </em></strong>LIT.:<em> J. Leeper,</em> Edward Gordon Craig. Designs for the Theatre, London 1948.&lt;tab&gt;S. Bić.
<strong>CRANACH</strong><strong>, 1. </strong><strong>Hans</strong><strong>,</strong> njemački slikar i grafičar (Wittenberg, oko 1510 – Bologna, 9. X. 1537). Sin L. Cranacha st., u čijoj je radionici učio i radio sa svojim bratom L. Cranachom ml. Dosad su poznata dva njegova signirana djela: portret muškarca iz 1534 i<em> Herkul kod Omfale iz</em> 1537 (oba u Luganu), koja su stilski potpuno ovisna o načinu njegova oca. Od naročitog je značenja za poznavanje njegove umjetnosti album skica iz 1536 (Hannover). Ističe se (J. Strigel), da H. C. kao umjetnik nije dorastao svom ocu, ali ga nadilazi širinom humanističkog obrazovanja. Čini se, da je upravo H. C. bio glava porodične radionice, čije je vodstvo poslije njegove smrti preuzeo brat Lucas; to svjedoči činjenica, što se upravo 1537 mijenja signatura radionice. – Nastojeći da rekonstruira njegov opus, E. Fleschig je identificirao H. Cranacha sa t. zv. <em>Pseudo</em><em>-</em><em>Gr</em><em>&uuml;</em><em>newaldom</em><em>,</em> pripisavši mu većinu spornih djela L. Cranacha st.<br /> <strong>2. </strong><strong>Lucas</strong><strong>, </strong><strong>st</strong><strong>.,</strong> njemački slikar i grafičar (Kronach kod Bamberga, 1472 – Weimar, 16. X. 1553). Njegov je cjelokupan opus nastao u okviru niem. renesanse i ideja reformaciie te je uz stvaranie A. D&uuml;rera i H. Holbeina ml. najznačajniji doprinos razvoju njem. umjetnosti u XVI <em>st</em><em>.</em> Rast i oblikovanje njegova slikarskog izraza odvijali su se pretežno u udaljenom i izoliranom dvorskom ambijentu Wittenberške kneževine. Uslijed toga su u njegovoj umjetnosti naišli tek na neznatan i prolazan odjek najživotniji suvremeni umjetnički impulsi, koji su dolazili iz Italije: C. je u osnovi svoga slikarskog poimanja svijeta ostao gotičar.<br /> Vrijeme školovanja i prve godine Cranachova umjetničkog sazrijevanja obavijeni su tamom. Sačuvano je nekoliko njegovih djela tek iz vremena oko 1500; u njima se C. javlja kao već formiran umjetnik. Istom od 1505, kad stupa u službu Friedricha Mudrog Saskog u Wittenberge gdje ostaje kao dvorski slikar pet decenija, moguće je pratiti njegovu raznovrsnu i plodnu umjetničku aktivnost.<br /> Čini se, da je prve godine proveo u radionici svog oca slikara, i da je u to vrijeme na njega odsudno utjecao n&uuml;rnberški slikar M. Wohlgemuth. Oko 1498 C. putuje po Bavarskoj i Austriji, gdje upoznaje djela A. D&uuml;rera i M. Pachera; njihovi su utjecaji zamjetljivi u većini radova iz ovog razdoblja. Oko 1500 nastalo je njegovo najranije sačuvano djelo,<em> Raspeće</em> (Beč, Kunst-historisches Mus.); neobuzdana snaga i ekspresivni naturalizam ovdje su u oštroj suprotnosti s uobičajenim ikonografskim shemama vremena. Ista se obilježja javljaju i na oltarnim krilima: <em>Sv. Valentin s donatorom</em> i<em> Stigmatizacija sv. Franje</em> (oba u Akademie der bildenden K&uuml;nste u Beču), te u<em> Sv. Jeronimu</em> (Beč, Kunsthistorisches Mus.), u kojem bogatstvo i fantastika pejzaža prethode umjetnosti A. Altdorfera. Umjerenije je, iako kompozicijski smjelije,<em> Raspeće</em> iz 1503 (M&uuml;nchen, Alte Pinakothek). U ovom razdoblju nastaju i portreti humanista J. Cuspiniana i njegove žene (Winterthur, zbirka Reinhart) te portreti bračnog para Reuss (N&uuml;rnberg, Germanisches Nationalmus. i Berlin, Deutsches Mus.). Realizirani sa izrazito renesansnim osjećajem za oblik i smješteni u slobodnoj atmosferi s pejzažom u pozadini, ovi portreti idu medu najljepše primjere njem. portretnog slikarstva u poč. XVI<em> st.</em> Dodiri s umjetnošću tal. renesanse vidljivi su i u slici<em> Bijeg u Egipat</em> iz 1504 (Berlin, Deutsches Mus.).<br /> Od 1505 do kraja života C. je u službi saskih knezova i uživa ugledan društveni položaj (1519 imenovan je čuvarom gradske riznice, a 1537 i 1540 gradonačelnik je Wittenberga). Kreće se u društvu učenjaka i humanista, prijatelj je M. Luthera i P. H. Melanchthona i oduševljeni pristaša reformacije. U vezi sa službom na dvoru njegov se slikarski izraz bitno mijenja: najprije postepeno, a zatim sve jasnije dolaze do izražaja zahtjevi sredine u kojoj se našao. Buntovan i neobuzdan duh, što ga je C. unio u njem. slikarstvo na početku stoljeća, postepeno iščezava. Drama se stišava, surova ekspresija i naturalizam ustupaju mjesto suzdržanom izrazu i nastojanju za dekorativnim i reprezentativnim dojmom. Da bi to postigao, C. poseže za ornamentalnom i naivnom draži gotičkih slika i stvara svoj posebni stil, prožet profinjenim osjećajem za likovnu vrijednost linije i dekorativni sklad kolorističkih odnosa; sliku realizira prvenstveno kao plošnu likovno-vizuelnu senzaciju, bez nastojanja za jačim oblikovanjem prostora.<br /> Djelatnost na dvoru uslovljavala je prije svega slikanje prizora iz dvorskog života ili lovova, i C. ih je izveo za dvorce Torgau, Coburg, Lochau i za dvorac u Wittenbergu. Kompozicija<em> Lov na jelena</em> iz 1529 (Beč, Kunsthistorisches Mus.) najranija je njegova slika ove vrste, kojima je stekao glas začetnika lovačkog genrea u njem. slikarstvu. On često i kasnije slika životinje kao dekorativan dodatak svojim portretima i kompozicijama (kardinal<em> Albrecht Brandenburški kao sv. Jeronim,</em> 1526, Sarasota, USA, zbirka Rigling;<em> Izgon iz raja,</em> 1530;<em> Plaća,</em> 1532, Stockholm, Nationalmus.).<br /> Iz prvih godina po dolasku u Wittenberg sačuvano je razmjerno malo njegovih djela. Medu prvima je<em> Martirij sv. Katarine</em> iz 1506 (Dresden, Gal.); tu je slikar s portretima tadašnjih humanista, koji prisustvuju prizoru, dao djelu aktuelan i simboličan smisao. God. 1508 odlazi C. u Holandiju; ondje se prvi put izravnije (osim u slikama svog prethodnika na dvoru, Jacopa de&rsquo;Barbaria) susreo s djelima tal. majstora i njihovih holand. sljedbenika. Utisci, sto ih je ponio iz Holandije, odrazuju se u njegovim djelima nakon povratka. Renesansno je koncipirana slika<em> Sv. Obitelj </em>(<em>Frankfurt,</em> St&auml;delsches Mus.), na kojoj je jedan od promatrača sam C., zatim tip Madone na t. zv. F&uuml;rstenaltaru, oko 1510 (Dessau, Anhaltische Gem&auml;ldegal.) i čuvena<em> Bogorodica pod jelama,</em> oko 1509–10 (Wroclaw [Breslau], katedrala). Veoma velik broj djela, koja su nastala u ovom razdoblju, ne može se zamisliti bez postojanja dobro organizirane slikarske radionice, čija je produkcija često na visokom umjetničkom stupnju i ima toliko izrazit pečat Cranachove ličnosti, da su razgraničenja u mnogim slučajevima nemoguća. U razdoblju 1510–20 C. definitivno formira svoj stil. U pozadini slika, čije su teme pretežno biblijske ili mitološke, javlja se veduta tipičnog sjeveronjem. pejzaža s dvorcem na strmoj klisuri (<em>Sv. </em><em>Hubert</em><em>,</em> oko 1515–20, Beč, Gal. Liechtenstein; <em>Samson</em> <em>pobjeđuje lava,</em> oko 1520–25, Weimar, Schlossmus.; <em>Samson</em> <em>i </em><em>Dalila</em><em>,</em> 1529, Augsburg, Maximilianeum). Biblijski i mitološki prizori često su zaodjenuti u ruho suvremenog dvorskog života te dobivaju karakter genrea ili galantnih dvorskih scena (<em>Bogorodica s djetetom i sveticama,</em> oko 1516–18, Budimpešta; <em>David i </em><em>Betsabea</em><em>,</em> 1526, Berlin, Deutsches Mus.; <em>Lot</em> <em>i kćeri,</em> 1529, M&uuml;nchen, Alte Pinakothek;<em> Judita na gozbi kod Holoferna,</em> 1531, Gotha, Landesmus. i dr.). Težeći za ljepotom izraza, C. izbjegava da prikaže realnu dramu, pa i u temama izrazito tragičnog sadržaja; njegova slika<em> Pokolj u Betlehemu,</em> oko 1515 (Dresden), djeluje kao prikaz nekoga suvremenog viteškog turnira. Na isti način lišena je drame i kompozicija<em> Nošenje križa,</em> oko 1515 (Dresden).<br /> Izvanredno značajnu ulogu u Cranachovu opusu zauzima slikanje akta. Pošavši od renesansnih uzora s tipičnim klasičnim kontrapostom (<em>Venera i </em><em>Amor</em><em>,</em> 1509, Lenjingrad, Ermitaž;<em> Lukrecija,</em> oko 1518;<em> Nimfa izvora,</em> 1518, Leipzig, Mus.), C. je, slijedeći svoje sjevernjačke sklonosti, dao svojim kasnijim aktovima gracioznost, dekadentnu profinjenost i bolećivu nježnost, stvorivši na taj način vlastiti ideal ljepote ženskog tijela. Ovaj tip akta, širokog spljoštenog lica, uskih ramena i izbočenog trbuha, javlja se već na slici<em> Parisov sud</em> (1529 New York, Metropolitan Mus.). Otada ih C., odnosno njegova radionica, ponavlja bezbroj puta, slikajući ih delikatnim lazurnim tonovima na tamnim pozadinama i ostvarujući posebnu draž u ornamentalnoj igri maniriranih i gracioznih pokreta (<em>Venera i </em><em>Amor</em><em>,</em> oko 1530 te<em> Apolon i Dijana, </em>1530, Berlin, Deutsches Mus.);<em> Venera,</em> oko 1530, Braunschweig, Herzog-Anton-Ulrich-Mus.;<em> Venera,</em> 1532, Frankfurt a. M., St&auml;delsches Kunstinstitut;<em> Lukrecija,</em> 1533, Berlin, Deutsches Mus.). Ovaj način osobito dolazi do izražaja u kompozicijama <em>Zlatno doba,</em> oko 1530 (Berlin) i<em> Srebrno doba</em> oko 1530 (London, National Gall.). Motiv Adama i Eve slikao je C. u dva navrata; varijanta iz Wroclawa [Breslau] (oko 1512) pokazuje još potpunu ovisnost o D&uuml;rerovu predlošku, dok likovi Adama i Eve iz 1528 (Firenca, Uffizi) idu medu najzrelije i najljepše Cranachove aktove.<br /> Čest je i tipičan motiv Cranacha i njegove radionice mlada žena u slikovitom dvorskom kostimu, prikazana kao mitološko ili biblijsko biće (<em>Saloma,</em> oko 1510, Lisabon;<em> Sv. Magdalena, </em>1525, K&ouml;ln, Wallraf-Richartz-Mus.;<em> Ženski portret,</em> 1526, T&uuml;bingen, Universit&auml;tssammlung;<em> Mlada žena </em><em>s</em> <em>djetetom,</em> oko 1525, Wartburg;<em> Judita,</em> oko 1530, Stuttgart, Staatsgal.); u njima C., nasuprot svojim senzualno stiliziranim aktovima, ostvaruje tip idealizirane i produhovljene ljepote.<br /> U portretnoj umjetnosti Sjevera Cranachu pripada uz D&uuml;rera i H. Holbeina ml. izuzetno i značajno mjesto. Od najranijeg idealiziranog portreta J. Cuspiniana do kasnih wittenberških portreta, slikanih sumarno na crnoj pozadini i s naglašenim linearizmom, u kojima C. nastoji izraziti i individualno i tipično, reda se bezbroj portreta učenjaka, humanista, knezova, donatora i drugih ličnosti, prikazanih pojedinačno ili grupno. Nasuprot D&uuml;rerovim portretima, ovima nedostaje strasti, imaginativne snage i kompleksnije psihološke karakterizacije, ali oni ih bez sumnje nadilaze u oštrini opažanja i gotovo dokumentarnoj istinosti. Najuspjeliji su mu portreti: <em>Albrecht</em> <em>von</em> <em>Brandenburg</em><em>-</em><em>Ansbach</em> (oko 1511–12, Basel); <em>Friedrich</em> <em>Mudri</em> (oko 1515, Berlin); portreti<em> M. Buchnera</em> i njegove žene (1518, Frankfurt a. M.); <em>Portret mladog čovjeka</em> (1521, Schwerin, Landesmus.); nekoliko portreta <em>Martina</em> <em>Luthera</em> (1521, Leipzig; 1525, Basel; 1532, Dresden) i portret<em> J. </em><em>Sch</em><em>&ouml;</em><em>nera</em> (1529, Bruxelles, Mus&eacute;e royal). Ističe se također dvostruki portret<em> Heinricha Pobožnog</em> i njegove žene iz 1514 (Dresden), izvanredni portret kardinala <em>Albrechta</em> <em>von</em> <em>Brandenburg</em> <em>pod križem</em> (oko 1520–25, M&uuml;nchen, Alte Pinakothek), te nekoliko dječjih portreta, kao portret princa<em> Moritza Saskog </em>(1526, Darmstadt) i portret <em>Sibylle</em> <em>von</em> <em>Cleve</em> (1526, Weimar, Schlossmus.). Njegov t. zv. autoportret iz 1550 vjerojatno je rad njegova sina Lucasa ml. Pitanje Cranachove radionice, u kojoj su sudjelovala i njegova dva sina Hans i Lucas ml., i njegova učešća u njenu radu, nije u potpunosti riješeno. Najvjerojatnije je, da je C. surađivao u radionici sve do posljednjih godina, iako postoje indicije, da je njeno vođenje napustio već 1537. Kada je nakon izgubljene bitke kod M&uuml;hlberga knez Johann Friedrich odveden u zarobljeništvo, C. dobrovoljno odlazi za njim u Augsburg, a zatim u Innsbruck; 1552 vraća se u Weimar, novo sjedište saskog dvora, gdje je iduće godine umro.<br /> Grafički opus Cranachov sastoji se od drvoreza i nekoliko bakroreza, koji su nastali pretežno u godinama nakon povratka iz Holandije. Oni se odlikuju slobodom fantazije, bujnošću oblika i izražajnom linijom; u njima se očituje prisustvo gotičkog naslijeđa više nego u Cranachovim uljenim slikama (<em>Odmor na bijegu u Egipat,</em> 1504;<em> Venera i </em><em>Amor</em><em>,</em> 1506;<em> Sv. Juraj,</em> 1506; <em>Parisov sud,</em> 1508;<em> Viteški turnir,</em> 1508 i dr.).<br /> Pošto je C. oko 1520 definitivno formirao svoj izraz, u njegovoj umjetnosti gotovo nema daljnjeg razvoja. Slikajući prizore iz dvorskog života ili lova, dame u raskošnim kostimima ili dematerijalizirane aktove, C. je u svojim slikama ostvario sretnu sintezu poetične legende, aktuelnosti i dekorativne dopadljivosti; tako je besumnje našao najadekvatniji način da udovolji zahtjevima dvorske narudžbe. Njegova je umjetnost izoliran i zatvoren svijet, definitivan u svom izrazu, ali joj nedostaje smjelosti da krene novim putovima.<br /> LIT.:<em> D. </em><em>Heller</em><em>,</em> Das Leben und die Werke Lucas Cranachs (2. izd.), Bamberg 1844. – <em>Chr. Schuchhardt,</em> Lucas Cranach d. &Auml;., Leipzig 1851. – <em>E. Fleschig</em><em>,</em> Cranachstudien, Leipzig 1900. – <em>H. Michaelson,</em> Lucas Cranach d. &Auml;., Leipzig 1902. – <em>C. Glaser</em><em>,</em> Lucas Cranach, Leipzig 1921. – <em>M. J. Friedl&auml;nder</em> i <em>J. Rosenberg,</em> Die Gem&auml;lde von Lucas Cranach, 1932. – <em>H. Posse,</em> Lucas Cranach der &Auml;., Wien 1942.&lt;tab&gt;Ž. D.<strong><br /> </strong><em>VIDI </em><em>PRILOG</em><em><br /> </em><strong>3. </strong><strong>Lucas, ml.</strong> njemački slikar, crtač i drvorezac (Wittenberg, 4. X. 1515 – Weimar, 25. I. 1586). Učio u radionici svog oca Lucasa Cranacha st., gdje je uz njega bio najistaknutija ličnost radionice. Pripisuje mu se više djela religioznog karaktera:<em> Ilija i Baalov svećenik,</em> 1545 i<em> Raspeće</em>, 1555 (Dresden);<em> Propovijed sv Ivana Krstitelja,</em> 1549 (Braunschweig); nekoliko portreta, među kojima i<em> Portret žene</em> (Boston Mus.);<em> Portret muškarca,</em> 1557 (Pariz);<em> Portret kneza Moritza Saskog</em> i njegove žene, 1559 (Dresden); <em>Portret Elizabete Krelerin,</em> 1561 (London); Pripisuje mu se i t. zv.<em> Autoportret L. Cranacha </em><em>st</em><em>.</em> iz 1550, te većina djela, signiranih grbom radionice, koja su nastala nakon smrti L. Cranacha st. (1553); njegov je udio u produkciji radionice i ranije bio znatan. Nasuprot očevim, njegova su djela obilježena slobodnijim shvaćanjem oblika i svjetlijim koloritom.
<strong>CRANE, Walter,</strong> engleski slikar i ilustrator (Liverpool, 15. VIII. 1845 – Horsham, 15. III. 1915). U slikanju sljedbenik prerafaelita. Značajan kao ilustrator dječjih slikovnica u boji, u kojima naglašava didaktične i socijalne momente. Njegovi nacrti za tapete, sagove, veziva i opremu knjiga znatno su utjecali na engl, i njem. primijenjenu umjetnost. Pisao teoretske rasprave i udžbenike.<br /> DJELA (slikovnice): <em>Toy Books,</em> 1869–75; <em>Flora&rsquo;s Feast; Queen Summer</em><em>; </em><em>Pan Pipes.</em> – Spisi: <em>Claims of decorative art,</em> 1892; <em>Of the decorative illustration of books, old and new,</em> 1896; <em>The bases of design,</em> 1898; <em>Line and form,</em> 1900; <em>An artist&rsquo;s reminiscences,</em> 1907.
<strong>CRAWFORD, Thomas,</strong> američki kipar (New York, 1813 – London, 10. X. 1857). Od 1834 studirao u Rimu kod B. Thorvaldsena. Vrativši se 1838 u USA radi kipove velikih razmjera <em>(Orfej; </em><em>Beethoven</em><em>; Plesačica; Umiruća Indijanka)</em> i konjanički spomenik Georgea Washingtona u Richmondu, Va. Za zgradu Kapitola u Washingtonu izradio golem brončani lik<em> Slobode,</em> koji se nalazi na kupoli, te kipove na zabatu i reljefe na vratima Senata s temama &raquo;američka prošlost i budućnost&laquo;. Smatra se pionirom amer. nacionalnog kiparstva.<br /> <strong>CRAYER</strong><strong>, </strong><strong>Jasper</strong><strong> (</strong><strong>Caspar</strong><strong>) </strong><strong>de</strong><strong>,</strong> flamanski slikar (Antwerpen, 18. XI. 1584 – Gent, 27. I. 1669). Eklektik pod neposrednim utjecajem Rubensa i Caravaggiovih sljedbenika. Rezultat je njegove rutine nekoliko stotina oltarskih slika velikog formata s naglašenim kolorističkim efektima. Umjetnički vredniji su njegovi portreti.
<strong>CRA</strong><strong>YON</strong><strong>-</strong><strong>MANIRA</strong> <em>(kredni postupak;</em> franc. <em>gravure</em> <em>en</em> <em>mani</em><em>&egrave;</em><em>re</em> <em>de</em> <em>crayon</em><em>;</em> engl. <em>crayon</em> <em>manner</em><em>;</em> njem. <em>Kreidemanier</em><em>), </em>tehnički postupak u grafici, sličan izradbi bakropisa. Nastao gotovo istovremeno u Holandiji, Engleskoj, Njemačkoj i Francuskoj, gdje je tom tehnikom počeo raditi J.-C. Fran&ccedil;ois 1757, a usavršio ju je G. Dermateau; njome su radili L.-M. Bonnet, A. Watteau, C.-N. Cochin, C. Vanloo, J.-B. Huet, F. Boucher i A. Kauffmann. Na lako ugrijanu bakrenu ili cinčanu ploču nanese se mekani vosak, koji se valjkom tanko i jednomjerno razvalja. Na pripremljenu se ploču srednje mekom olovkom prenosi crtež izrađen na providnom papiru hrapave strukture. Na mjestima, na kojima su povučene crte, vosak se odigne i prilijepi na stranu papira, koja dodiruje ploču. Ploča se obraduje iglom za bakropis, dvostrukom ili trostrukom iglom, puncom (zvanom<em> mattoir</em>), valjkom<em> (</em><em>roulette</em><em>), </em>na kojem su bodljike, jednostrukim ili dvostrukim šilom – alatima koji ostavljaju tragove krupnijih ili sitnijih točaka. Potom se ploča jetka rastopinom željeznog klorida, koji nagriza ona mjesta na ploči s kojih je vosak skinut. Vosak se odstrani s ploče, i tada se može pristupiti tiskanju. Otisak takve ploče daje dojam kao da je izveden kredom na hrapavom papiru (otuda i naziv &raquo;kredni postupak&laquo;). Crtež nema ravnih linija već široku skalu tonova. Za tiskanje upotrebljava se obično boja u tonu sangvine (rđaste krede).&lt;tab&gt;B. Pk.
<strong>CREDI, Lorenzo di (Lorenzo d&rsquo;Andrea d&rsquo;Oderigo),</strong> talijanski slikar (Firenca, 1456 ili 1459/60 – 12. I. 1537). Učio isprva kod oca, zlatara, a od 1480 zajedno s Leonardom, Peruginom (koji su na njega naročito djelovali) i Pierom di Cosimom kod A. Verrocchia, kojemu je do 1488 suradnik i pomoćnik. Dok se firentinsko slikarstvo razvija u punom zamahu visoke renesanse, C. ostaje u izrazu i formi sljedbenik duha quattrocenta. Njegove slike sa sakralnim temama prožete su lirizmom idealističkog shvaćanja, a ostvarene tehnički brižno i savjesno u svijetlim kolorističkim harmonijama. Djela s mitološkim temama, osim jednoga, spalio je sam 1497 na Savonarolinoj &raquo;lomači taština&laquo;. U Firenci je uživao velik ugled; bilo mu je povjereno restauriranje djela Fra Angelica, A. Castagna i P. Uccella, a dovršio je i neka započeta djela Verrocchia. Od njegovih kiparskih radova nije sačuvan nijedan.<br /> DJELA:<em> Navještenje; Venera</em> (obje Firenca, Uffizi);<em> Bogorodica na prijestolju sa svecima</em> (Pistoia, katedrala); <em>Poklonstvo pastira</em> (Firenca, Akademija) <em>Bogorodica između sv. Nikole i sv. Julijana</em> (Pariz, Louvre); veći broj Madona i Sv. obitelji; nekoliko portreta. U zagrebačkoj galeriji JA nalazi se djelo iz njegove radionice <em>Bogorodica </em><em>s</em> <em>djetetom.</em><br /> LIT.: <em>A. Venturi,</em> Storia dell&rsquo; arte italiana, VII, 1, Milano 1911, str. 508. <em>– </em><em>R. van Marie,</em> The Development of the Italian schools of painting, XIII, Den Haag 1931.
<strong>CREMER</strong><strong>, </strong><strong>Wilhelm</strong><strong>,</strong> njemački arhitekt (K&ouml;ln, 15. XI. 1845 –1919). Prof. na Visokoj tehničkoj školi u Berlinu, suosnivač firme<em> Cremer </em><em>und</em> <em>Wolffenstein</em> (1882), koja je u Berlinu projektirala zgrade Akademije cara Vilima, Visoku trgovačku školu, kuću A. E. G., patentni ured, trgovačku komoru, hotele, robne kuće i dr., te nekoliko sinagoga (Berlin, Charlottenburg, Spandau, Dessau, Magdeburg, Poznan).
<strong>CREMONA</strong><strong>,</strong> grad u sjev. Italiji (Lombardija), osnovan &larr; 219 kao rimska kolonija, nekoliko puta razaran i obnavljan, u punom cvatu u XIII <em>st</em><em>.</em> Glavni je građevni spomenik Cremone katedrala, započeta u XII <em>st</em><em>.,</em> obnovljena 1129–41 kao romanička bazilika sa tri uzdužna broda i tri apside. Kod kasnijih dogradnja dobiva gotičku konstrukciju svoda i poprečni brod. Njezino pročelje s patuljastim galerijama i velikom rozetom primjer je lombardijskog romaničkog stila. Uz katedralu nalaze se baptisterij iz 1167) i zvonik zvan<em> Torrazzo</em> (1284, sa 121<em> m</em> najviši u Italiji), koji je s katedralom spojen renesansnom loggiom. Gradska vijećnica iz XIII<em> st.</em> u jezgri je gotička građevina, a crkva S. Sigismondo iz XV<em> st.</em> ranorenesansna. Iz kasnijih perioda potječe nekoliko palača i crkava. Još od Srednjeg vijeka bila je u Cremoni razvijena proizvodnja predmeta od terakote, a naročito su bogate njezine tradicije izrađivanja muzičkih instrumenata (Stradivari, Amati). U muzeju nalaze se slike i crteži majstora domaće slikarske škole.
<strong>CREMONA, Tranquillo,</strong> talijanski slikar (Pavia, 10. IV. 1837 – Milano, 10. VI. 1878). Uči u Pavi-i (Trecourt), na akademiji u Veneciji i na milanskoj Breri (G. Bertini). Tada ga je privuklo hist. slikarstvo romantike F. Hayeza. Kasnije napušta hist. teme, a dotadašnju patetiku zamjenjuje izrazima bližim čovjeku i životu. Jedan je od prvih predstavnika verizma u tal. slikarstvu. Osim ulja izrađuje akvarele prozirnih boja i lepršavih oblika, minijature i crteže. Sa Conconiem i D. Ranzoniem tvori posebnu umjetničku grupu u Lombardiji, klub zvan <em>Scapigliatura</em><em>. </em>Za vrijeme boravka u Veneciji proučavao je staro venecijansko slikarstvo i nastojao kolorizam majstora cinquecenta primijeniti u svojim uljima i akvarelima. Na njega je djelovao G. B. Carnevali (Il Piccio).<br /> DJELA:<em> Bršljan</em> (Torino, Museo Civico); <em>Bratučedi</em> (Rim, Gall. nazionale d&rsquo; arte moderna);<em> Ljubavna tišina</em> i<em> Melodija</em> (Milano, Coli. Rossello);<em> Privlačivost.</em><strong><br /> </strong>LIT.:<em> G. </em><em>Pisa</em><em>,</em> Tranquillo Cremona, Milano 1898. –<em> U. Ojetti</em>, T. Cremona, Bergamo 1912. – L&rsquo; opera di Tranquillo Cremona, Roma 1925. – <em>L. Beltrami,</em> Un maestro: Tranquillo Cremona, Milano 1929. – <em>L. </em><em>N</em><em>aldini, </em>Tranquillo Cremona, Commentari, 1954.
<strong>CREPIDOMA</strong> v. <em>Podnožje</em>
<strong>CRES,</strong> ant.<em> Crepsa</em>, grad i luka na istoimenom otoku u Kvarneru. Zametak grada Cresa nije dovoljno osvijetljen ni historijski ni arheološki. Iako po vrhovima u creskoj okolici ima prethist. gradina, od kojih je ona na brdu Sv. Bartolomej bila naseljena i u rimsko doba, a na rimskoj arheol. zoni na lokalitetu Lovreški nastaje u VI<em> st.</em> starokršćanska crkva, koja je služila kultu daleko u Novi vijek, na užem gradskom području nisu zabilježeni nalazi prije ranog Srednjeg vijeka (stupovi s kapitelima VII–VIII<em> st.</em>). Izgrađena površina današnjeg Cresa širi se u obliku potkove oko luke u dnu duboko uvučene i od otvorenog mora zaštićene uvale. C. je taj razvoj dosegao u XV<em> st</em>., u doba svog najvišeg prosperiteta, kada je propadanjem Osora preuzeo funkciju stvarnog ekonomskog i upravnog centra na cresko-lošinjskom arhipelagu. Međutim, njegova prvobitna jezgra nalazi se u ist. dijelu grada, između luke i predjela zvanog Zagrad. Taj uži areal bio je u Srednjem vijeku opasan zidom, tako da su sjeverne i zapadne četvrti (Drivenik i Varožina) bile sve do XVI<em> st. </em>predgrađa. Gradska vrata pod kulom za uru u luci, obnovljena u XVI<em> st.,</em> pripadaju sistemu tog starog gradskog zida, a na liniji tog zida (na ist. obali luke) izgrađen je povezani niz današnjih kućnih pročelja. U XVI<em> st.</em> mletačka uprava projektira i izvodi (1509–1610) nov gradski bedem i sistem ugaonih utvrda, kojim cijelo dotada izgrađeno područje s predgrađima i lukom uklapa u veliku četvorokutnu osnovu. U prošlom i u našem stoljeću ti se bedemi ruše; od njih se sačuvala samo jedna cilindrična kula na sjeverozap. uglu, nešto zida i dvoja gradska vrata u oblicima visoke renesanse, koja se otvaraju u predio Zazid. Urbanistički raspored Cresa karakterizira splet ulica, koje se proširuju i tvore manje trgove, i koje se bočno granaju u dvorišta (&raquo;dvori&laquo;), a ova služe kao javni komunikacioni prostori okolnim kućama. U gustoj izgradnji starog gradskog područja kuće su jednokatne i dvokatne; svojina stambenog prostora je etažna i parcijalna, a prostori su podvrgnuti i u nutrini i na vanjštini neprestanim promjenama. Gdjegdje su gornji katovi sagrađeni iznad javnih prolaza. U kući pučanina-zemljoradnika (&raquo;kopača&laquo;) u prizemlju je konoba, a u kući obrtnika prizemlje služi za dućan ili radionicu, i tu su vrata i prozor – radi rasvjete – spojeni u jedan otvor. U principu stanuje se na katu. Društvenu diferencijaciju prati od druge polovice XV <em>st</em><em>.</em> i u XVI <em>st</em><em>.</em> pojava patricijske palače, građene od tesana kamena, s plastičnim ukrasom portala i prozorskih okvira u oblicima mletačke gotike i rane renesanse (palača<em> Petris</em> s triforom na zap. pročelju, palače<em> Rodinis</em> i<em> Moise</em>). Najstarija gradska crkva &raquo;Sv. Sidar&laquo; (Izidor), po tradiciji prvotna župna crkva, ima romaničku polukružnu apsidu ukrašenu izvana motivom visećih lukova i pročelje pregrađeno u gotičkom tipu. Trobrodna župna crkva sv. Marije sagrađena je u XV <em>st</em><em>.</em> Plastična dekoracija njenih polukružnih arkada u brodovima (lukovi, kapiteli) i njena pročelja (prozorska ruža, portal, plastika) renesansnih je oblika, ali se u kompoziciji portala još osjeća gotička tektonika. Zvonik na trgu pred crkvom potječe iz XVI <em>st</em><em>.</em> U manjim crkvama u gradu i okolici, što su ih gradile bratovštine, ističu se dva osnovna arhitektonska tipa, koji su karakteristični za sakralnu arhitekturu cijelog otoka. Jedan je romanički sa polukružno izbočenom apsidom i ravnim stropom u brodu (Sv. Gajetan, Sv. Jelena), a drugi je gotički, s kvadratičnom oltarskom nišom, koja je – kao i brod – nadsvođena šiljastim svodom (Sv. Marija Magdalena iz 1402).<br /> U luci, vitalnom centru grada, bili su podignuti objekti javne namjene: knežev dvor s vijećnicom i uredima, gradska loža, arsenal i fontik za žito. Izvan gradskih zidina nalaze se samostani sv. Franje (franjevci-konventualci) i sv. Petra (benediktinke). Sv. Franjo je tip crkve prosjačkih redova (XIV <em>st</em><em>.</em>), jednobrodna nenadsvođena prostora s velikim kvadratičnim korom, nadsvođenim križnim svodom. Samostanski traktovi Sv. Franje izgrađeni su oko dva klaustra. U manjem od njih je arkada s kapitelima iz XV <em>st</em><em>.</em> Najznačajniji umjetnički inventar grada nastao je ili je importiran u XV <em>st</em><em>.</em> Iz tog je vremena kamena plastika, vezana uz arhitekturu (grupa<em> Navještenje</em> na pročelju župne crkve i reljef Bogorodice u luneti njena portala, patricijski grbovi na pročeljima kuća, reljef s likom sv. Izidora na fontiku) i drvena plastika po creskim crkvama (<em>Piet</em><em>&agrave;</em> u župnoj crkvi; dijelovi plastičnog triptiha u crkvi sv. Sidara i sjedeći svečev lik na glavnom oltaru; Bogorodica s djetetom u crkvi na škveru i t. d.), zatim rezbarene korske klupe u franjevačkoj crkvi, a iz tog je stoljeća i najznatnije slikarsko djelo u gradu: tempera na drvu Alvisea Vivarinia s centralnim likom sv. Sebastijana. Ovom stoljeću pripadaju i kodeksi s polihromiranim inicijalima u posjedu župne crkve, franjevaca i benediktinka. Kasnija stoljeća (XVII i XVIII) unijela su u creske crkve oltarske slike na platnu, radove botega, a u poč. XIX <em>st</em><em>. </em>sagrađene su kraj grada kapele Križnog puta s drvenim reljefima postaja, djela dramatske izražajnosti pučkog majstora. Umjetnički i kulturno-historijski spomenici sabrani su i u nekoliko zbirka: u muzeju (prethistorija i antička arheologija, pleterna skulptura, ikone, drvena plastika XV<em> st.,</em> numizmatika), u lapidariju (rimski natpisi iz sjev. dijela otoka, srednjovj. epigrafika), u župnom uredu (kolekcija slika XV–XVIII sr.), u franjevačkom samostanu (namještaj XVI–XVII<em> st.,</em> gotička plastika, slike, inkunabule, kodeksi<em> XV st.</em>), i u samostanu benediktinka (ikone, kodeksi XV<em> st.</em>).<br /> LIT.:<em> T. G. </em><em>Jackson</em><em>,</em> Dalmatia, the Quarnero and Istria, III, cap. XXV, Oxford 18.88. – <em>I. Mitis,</em> Avanzi di scultura veneziana a Cherso, Pagine istriane, 1911, str. 135–145 i 1912, str. 16–21. – <em>A.Cella,</em> San Lorenzo al mare, ibid., 1913, str. 104–109. – Inventario degli oggetti d&rsquo;arte d&rsquo; Italia. V. Provincia di Pola, Roma 1935, str. 80–84. – <em>B. </em><em>Fučić,</em> Izvještaj o putu po otocima Cresu i Lošinju, Ljetopis JA, 1949, 55, str. 48–53. –<em> A. Mohorovičić,</em> Analiza razvoja urbanističke strukture naselja na otocima zapadnog Kvarnera, Ljetopis JA, 1956, 61, str. 475–479.&lt;tab&gt;B. F.
<strong>CRESPI, 1. </strong><strong>Daniele,</strong> talijanski slikar (Busto Arsizio kraj Milana, 1590 – Milano, 1630). Sljedbenik bolonjske škole Carracci&acirc;, jedan od predstavnika eklekticizma i manirizma u Lombardiji. Naročito djelovanje postiže figuralnim prikazima u chiaroscuru (<em>Sv. Karlo kod stola,</em> Milano, Sta Maria della Passione; <em>Mrtvi redovnik,</em> Milano, Brera). Radio freske i oltarske slike; glav. djela u freski izveo u crkvama<em> Certosa di Pavia</em> i<em> Certosa di Garegnano</em> kraj Milana. O njegovim freskama pisali su s oduševljenjem Stendhal i Lord Byron.<br /> <strong>2. Giovanni </strong><strong>Battista</strong> (zvan <strong>Il </strong><strong>Cerano</strong>), talijanski slikar, kipar i graditelj (Cerano kraj Novare, oko 1557 – Milano 1633). Jedan od predstavnika manirizma u lombardijskoj slikarskoj školi, sljedbenik C. Procaccinia. U kasnijoj fazi usmjeruje se na barokni chiaroscuro način izražavanja. Radio pretežno u Milanu (crkvene slike), gdje 1620 postaje upravitelj slikarskog odjela na <em>Accademia </em><em>Ambrosiana</em><em>.</em> U duhu baroka izvodio nacrte za skulptorska i arhitektonska djela (dekorativne fasade i portali palača i crkava).<br /> <strong>3. </strong><strong>Giuseppe</strong> <strong>Maria</strong> (zvan<strong> Lo Spagnuolo</strong>), talijanski slikar i bakropisac (Bologna, 16. III. 1665 – 16. VII. 1747). Učenik D. M. Canuttia i C. Cignania, sljedbenik baroknog izraza bolonjske škole (Guercino). U svom osnovno eklekticističkom načinu uspijevao je ostvariti kompozicije sa živo pokrenutim grupama likova, sa naturalistički zahvaćenim detaljima i oštrim kontrastima u koloritu i chiaroscuru; neke slike radi u srebrnastom tonu. Poznat je velik broj njegovih djela s mitološkim (<em>Ahil i kentaur,</em> Beč, Kunsthistorisches Mus.) i sakralnim temama (<em>Sedam sakramenata,</em> Dresden, Gem&auml;ldegalerie), portreta i narativno-anegdotalnih scena (<em>Žena traži buhe,</em> Firenca, Uffizi), obrađenih na način genrea; ovim svojim umjetnički najznačajnijim djelima utjecao je na mletačke slikare G. B. Piazzettu i P. Longhia. U bakropisu su mu glavno djelo ilustracije za bolonjske humorističke epove o Bertoldu, Bertoldinu i Caccasennu.
<strong>CRESSENT (Crescent), Charles,</strong> francuski majstor stolar i kipar (Amiens, 1685 – Pariz, 10. I. 1768). Kiparstvo učio kod A. Coysevoxa; radio poprsja i medaljone u bronci. Važan je kao stolar-umjetnik<em> (&eacute;</em><em>b</em><em>&eacute;</em><em>niste</em><em>)</em> u razdoblju stila r&eacute;gence, a znatno je utjecao na razvoj franc, dekorativne umjetnosti u XVIII<em> st.</em> Nakon teškog i masivnog pokućstva razdoblja Louisa XIV, C. koncipira laganije oblike primjenjujući ovalne linije, reljefe i ukusne ornamente, pretežno vegetabilne, rezane u drvu ili izrađene u bronci. Njegov su specijalitet bili i ormarići s inkrustacijom na firentinski način.
<strong>CRIKVENICA,</strong> grad u Hrvatskom Primorju. Historijska Crikvenica je luka starih vinodolskih gradova, koja se razvila na prirodnom izlazu Vinodola na more. Pred usjekom u brdskoj kosi, na ušću vinodolske rijeke Dubračine, već je u XIV<em> st.</em> postojala mala crkva, koju Frankopani, feudalni gospodari, obnavljaju 1412, grade uz nju samostan i naseljuju ga pavlinima. Jednobrodna crkva (kasnije barokizirana) i samostan (ukinut 1786) čine zatvoreni sklop oko unutarnjeg dvorišta, a taj je sklop obrambeno pojačan i ugaonom cilindričnom kulom. Iz prvobitne jezgre oko luke, gospoštijske kuće i skladišta za robu te samostana, C. se širila u dva smjera duž ceste za Kraljevicu i za Selce. Najživlje impulse izgradnji dao je mjestu turizam poslije 1900 (hoteli, vile, parkovi). U Crikvenici nađena je starohrv. naušnica od bronce, s jednom jagodom (IX/X<em> st.</em>).<br /> LIT.:<em> E. </em><em>Laszowski</em><em>,</em> Gorski Kotar i Vinodol, Zagreb 1923, str. 208–214. <em>– Z. Vinski,</em> Starohrvatske naušnice u Arheološkom muzeju u Zagrebu, SHP, 1949, i, str. 27.&lt;tab&gt;B. F.
<strong>CRISTINI, Cesare </strong><strong>Maria,</strong> talijanski slikar i scenograf (Milano, 7. XII. 1906–). Kao slikar rješavao dekorativne zadatke. U svojim scenografskim osnovama primjenjuje izrazito slikarske elemente. Pretežno inscenira opere unoseći u opremu mnogo fantazije i smisla za dekorativne efekte. Djelovao u svima većim tal. opernim kazalištima, u Londonu<em> (</em><em>Covent</em> <em>Garden</em> <em>S</em><em>toll</em><em>-</em><em>theatre</em><em>),</em> Parizu<em> (</em><em>Op</em><em>&eacute;</em><em>ra</em><em>),</em> Strasbourgu (festival) i dr. Inscenirao spektakularne izvedbe u Pompejima, u Karakalinim termama i u areni u Veroni.
<strong>CRISTUS Petrus</strong> v.<em> Christus, Petrus</em>
<strong>CRIVELLI, 1. </strong><strong>Carlo</strong><strong>,</strong> talijanski slikar (Venecija, između 1430 i 1435 – oko 1495). Osebujna ličnost mletačkog quattrocenta, u kojoj su sintetizirane domaće i muranske slikarske tradicije (Vivarini) s padovanskom školom F. Squarcionea. Način Squarcionea C. razvija u svojim oltarskim slikama do zanimljive i u biti dekorativne manire primjenom antičkih arhitektonskih elemenata (mramorne niše, arhivolti, balustrade), koji uokviruju likove, te bogatih girlanda od cvijeća i voća, iluzionističkih figuralnih reljefa, ukrasa i dr. U tim raskošnim okvirima likovi su prikazani idealizirano, gotovo arhaizirano, a u naglašeno plastičnoj modelaciji. Bogatstvo kolorita ističe napose u bogato ornamentiranom brokatu haljina, a obilno se služi pozlatom. Po tome djeluju njegove slike kao dalek odraz bizantskih ikona. Upravo taj arhaizam daje njegovim likovima osebujnu draž. Do 1457 djeluje u Veneciji, a kasnije u pokrajini Marche (Fermo, Massa, Ascoli, Camerino), pa nije sudjelovao u evoluciji venecijanskog slikarstva, već je zadržao način svojih učitelja.<br /> DJELA: Nekoliko <em>Bogorodica s djetetom</em> i<em> Bogorodica na prijestolju; Sv. Magdalena</em> (Berlin); triptih<em> Bogorodica sa svecima,</em> 1482 (Milano, Brera); <em>Piet</em><em>&agrave; </em>(Boston, Museum of Fine Arts);<em> Navještenje,</em> 1486 i <em>Madonna</em> <em>della</em> <em>Rondine</em><em>, </em>1490 (London, National Gallery);<em> Bogorodica </em><em>sa</em> <em>svijećom,</em> 1493 (Milano, Brera); poliptih<em> Bogorodice </em><em>sa</em> <em>svecima</em> (Massa, Pai. del Municipio); <em>Sv</em><em>. Juraj</em> (Boston, Isabella Stewart Gardner Mus.).<br /> LIT.: <em>G</em><em>. </em><em>Rushforth</em><em>,</em> Carlo Crivelli, London 1900. – <em>F</em><em>. </em><em>Drey</em><em>,</em> Carlo Crivelli und seine Schule, M&uuml;nchen 1927. – <em>R</em><em>. </em><em>van</em> <em>Marie</em><em>,</em> The Development of the Italian Schools of Painting, XVIII, Den Haag 1936. – La pittura nelle Marche (katalog izložbe), Ancona 1950.<br /> <strong>2. </strong><strong>Vittorio</strong><strong>,</strong> talijanski slikar, djelovao u pokrajini Marche 1481–1501; brat Carla Crivellia, čiji je pomoćnik i sljedbenik. Radio velike oltarske poliptihe za crkve u mjestima Torre di Palme, San Severino, Monte S. Martino, Fermo i dr. Zbog srodnosti u načinu slikanja i izrazu likova, atribucije nekih djela, pripisivanih Carlu ili Vittoriu, ostaju sporne.
<strong>CRKOLEZ,</strong> crkva posvećena Jovanu Preteči u Metohiji. Postojala je još u prvoj pol. XIV <em>v</em><em>.,</em> kada je verovatno i sagrađena. Pominje se 1395 kada ju je vojvoda Novak priložio manastiru sv. Pantelejmona na Svetoj Gori. Crkva je mala građevina zasvedena poluobličastim svodom, čiji se oltarski deo završava spolja petostranom apsidom. Zap. fasada ukrašena je šaranjem opeke i kamena. U crkvi je dobro sačuvan živopis, koji datira natpis na juž. zidu u 1673. Tematika zidnih slika je uobičajena za seoske crkve toga doba: u naosu su slikani<em> Veliki praznici</em> i, vrlo opširno,<em> Hristova stradanja,</em> a u priprati ciklus Jovana Preteče. Živopis je izveo Radul, poznati slikar druge pol. XVII <em>v.,</em> koji se i potpisao u niši proskomidije. Zidne slike izdvajaju se nešto boljim kvalitetom medu slikarskim delima nastalim pred Veliku seobu 1690. U crkvi se nalazi i nekoliko ikona XVII<em> v.</em> sa starog ikonostasa, kao i dve stare grobne ploče.<br /> LIT.:<em> V. Petković,</em> Dva natpisa iz Drenice, Prilozi za književnost, jezik i folklor, 1927, str. 224–225. – <em>S. Smirnov i Đ. Bošković,</em> Arheološke beleške iz Metohije i Prekoruplja, Starinar, 1933–34, str. 258–260.&lt;tab&gt;S. Pet.
<strong>CRKVA</strong> (grč. ἐϰϰ&lambda;&eta;&sigma;&iota;&alpha; ekklesia, lat.<em> ecclesia;</em> engl. <em>church</em><em>,</em> franc. <em>&eacute;</em><em>glise</em><em>,</em> njem. <em>Kirche</em><em>,</em> rus.<em> церков, </em>španj. <em>igl</em><em>&eacute;</em><em>sia</em><em>,</em> tal. <em>chiesa</em>), objekt za vršenje kršćanskih obreda, kršćanski hram, bogomolja, prostor, u kojem se vrše ritualni čini. Kršćanski crkveni propisi nalažu, da se neki liturgijski obredi vrše samo u crkvi u prisutnosti vjernika, pa se prema tim propisima i c. oblikovala od početka kršćanstva. Prvom ritualnom prostorijom kršćanstva smatrala se dvorana Posljednje večere u Jeruzalemu. Kršćansko se bogoslužje (prikazivanje nekrvne žrtve) vršilo u najranije doba u većim prostorijama privatnih kuća ili u njihovim atrijima (t. zv. <em>basilica</em> <em>privata</em>). Širenje i jačanje kršćanstva, kojemu pristupa sve veći broj vjernika, uvjetovalo je od II<em> st.</em> prilagođivanje sve većih prostora u ritualne svrhe. Progoni kršćana u prvim stoljećima prisilili su kršćane da vrše svoje obrede potajno<em> (</em><em>basilica</em> <em>privata),</em> a možda i u podzemnim prostorijama, koje su služile i kao mjesto za pokapanje mrtvaca (katakombama), spojenim međusobno tajnim hodnicima. Nakon Milanskog edikta 313 dopušteno je javno ispovijedanje kršćanske vjere, i od tog vremena počinje intenzivna izgradnja crkava većih razmjera. Takva c. imala je dvorište, atrij sa zdencem za ritualno umivanje<em> (cantharus),</em> pregrađeno predvorje za katekumene i pokornike<em> (narthex),</em> veći prostor za vjernike (jer, za razliku od rim. i grč. kulta, vjernici sada prisustvuju vjerskom obredu) te svetište s oltarom (žrtvenikom). Ta diferencijacija pojedinih dijelova crkve datira od IV<em> st. – </em>Kršćanstvo je za osnovni tip crkve preuzelo oblik rim. bazilike s tribunom, u kojoj su smješteni svećenici, a tu se nalazi i oltar. Dio crkve za vjernike dijele od svetišta trijumfalni luk, pregrađen dio za đakone i<em> scholu cantorum</em> te dva ambona (desni za čitanje poslanica i lijevi za čitanje evanđelja kod mise). U to najranije doba postavljeno je načelo orijentiranja crkve (&raquo;sveta linija&laquo;), od čega se u kasnijim stoljećima rijetko odstupa. U prvo doba bio je ulaz u crkvu s istoka (S. Giovanni in Laterano, Sta Maria in Domnica, Sta Maria in Trastevere, S. Pietro in Montorio, stara bazilika sv. Petra – sve u Rimu), budući da je svećenik vršio službu iza oltara, okrenut prema istoku (t. j. prema Jeruzalemu). Tek 420 promijenjen je smjer u orijentaciji: kor je na istoku, ulaz na zapadu crkve, a svećenik je leđima okrenut vjernicima. Tog se pravila pridržavaju i pravoslavna i protestantska crkva. Već od najranijih vremena diferenciraju se istočni i zapadni tip crkve. Ist. crkva, koja vodi podrijetlo u oblicima konstrukcije iz Prednje Azije (Mezopotamija, Sirija, Mala Azija) i sjev. Afrike, daje otprilike od VI<em> st.</em> prednost centralnoj građevini; ona u ovom vremenskom razvoju dobiva prigrađene prostore (bizant. tip) i pokriva prostore svodovima i kupolama. – C. na zapadu preuzima kao osnovni tip rim. baziliku. Krovna konstrukcija u početku leži na otvorenom i vidljivom gredniku (koji se kasnije prekriva, te se iz dekorativnih razloga razvija u kasetirani strop), a uglavnom tek nastupom romanike prevladava tehnika nadsvođivanja. U arhitekturi zap. rimske vjeroispovijesti ostaje bazilika, u toku stilske evolucije i stilskih promjena, osnovni tip crkve.<br /> U svom razvoju c. je mijenjala tlocrt i gradnju (uzdužna i centralna građevina). Među uzdužne građevine ide bazilika sa srednjim brodom višim od pobočnih, zatim dvoranska crkva<em> (</em><em>Hallenkirche)</em> sa jednako visokim brodovima i jednobrodna crkva <em>(Saalkirche),</em> te kasniji razvijeniji tip barokne crkve s uzdužnim brodom i pobočnim kapelama.<br /> Većina uzdužnih građevina ima, uz glavni brod, pobočne brodove (rjeđe 1, češće 2 ili 4) i poprečni brod (transept), koji u križištu presijeca uzdužni brod u smjeru sjever-jug. Poprečni je brod najčešće jednobrodan, a u Engleskoj se katkad sastoji od dva broda različite širine; kod većih katedrala katkad je trobrodan (K&ouml;ln, Amiens, Chartres); u tom je slučaju srednji brod transepta širi. Neke romaničke crkve (Bamberg, katedrala; Hildesheim, St. Michael; M&uuml;nster, katedrala) imaju po dva (ist. i zap.) poprečna broda.<br /> Kor s glavnim oltarom, u većini slučajeva, ima viši nivo poda od prostora za vjernike. Ispod kora je u ranije vrijeme ulaz u kriptu ili u<em> conjessio.</em> Od prostora za vjernike kor je odijeljen povišenom oltarskom pregradom (franc. <em>jub&eacute;,</em> njem. <em>Lettner</em>) ili rešetkastom pregradom <em>(</em><em>cancelli)</em>. Završetak glavnoga broda, a počevši od starokršćanskog doba i kod trobrodnih crkava, na ist. strani je polukružna ili poligonalna apsida<em> (konha),</em> u kojoj su prvobitno smještena sjedala za svećenstvo, a kasnije oltar.<br /> U starokršćansko doba u dnu apside bila je smještena stolica za biskupa (katedra, tron), a obostrano uza zaobljene zidove apside klupe za svećenstvo<em> (subsellae).</em> Između kora i apsida se u romanici kod većih objekata dodaje polukružni hodnik<em> (deambulatorij),</em> na koji se oslanja vijenac polukružnih kapela. U samostanskim i katedralnim crkvama su uz sjev. i juž. stijenu kora korske klupe. Dvojni kor (po jedan kor na ist. i zap. završetku crkve) javlja se kod mnogih njem. katedrala (na pr. Worms) ili opatija. Kod većih romaničkih crkava nad križištem je korski toranj, prethodnik kupole; u gotici je na tome mjestu vitak tornjić, a sinteza korskog tornja i bizantske kupole je renesansna kupola (Brunelleschieva u Firenci, Michelangelova u Rimu).<br /> Kapele, sakristije i predvorja (atriji) prigrađeni su crkvi, ili su u nju ugrađeni u toku same izgradnje.<br /> Krstionica je katkad u sklopu crkve, a u mediteranskim zemljama većinom je odjelito (samostalno) smještena zgrada centralnog tlocrta, posvećena sv. Ivanu Krstitelju (v.<em> Baptisterij</em>).<br /> Crkva ima jedan ili više tornjeva (zvonika). U najranije doba upotrebe zvona, ona su bila ovješena na drvenoj strukturi od greda uz crkvu; kasnije su ovješena u zabat na pročelju (kod nas u jadranskom području ostatak su tog načina t. zv. zvonici na preslicu). Od IX<em> st.</em> grade se četvorouglasti ili okrugli tornjevi, koji svojom visinom i oblicima u veduti grada ističu siluetu crkve. Od romanike, a poglavito u gotici, zvonici su smješteni na zap. pročelju crkve; između njih je glavni portal, a u unutrašnjosti predvorje, koje zadržava tradiciju katekumenskog prostora. Nad predvorjem je pjevalište, na kojem se od doba baroka smještaju glavne orgulje. Kod većine crkava tornjevi su prigradeni uza samo tijelo crkve, a u nekim područjima toranj je sagrađen samostalno (sjev. Njemačka, Engleska); u mediteranskom području to je najčešći slučaj, pa je toranj<em> (campanile)</em> čak znatno udaljen od crkve (Pisa, katedrala; Venecija, Sv. Marko; Rab, katedrala).<br /> Kod centralne građevine redaju se, oko središnjeg okruglog ili višekutnog prostora, prostori manje visine ili jedan prostor u obliku kružnog vijenca. U zap. crkvenoj umjetnosti centralne se građevine konstruiraju za baptisterije ili grobne crkve (Rim, Sta Costanza), a rjeđe za crkvu u užem značenju; u tom slučaju oltar nije smješten u središtu ispod kupole, već najčešće u jednoj niši (Zadar, sv. Donat).<br /> Crkva ist. kršćanstva mnogo je bogatija u svojoj tipologiji. Uz trobrodnu baziliku javljaju se njene varijante: nadsvođena bazilika s kupolom, a katkad i sa transeptom (Mala Azija, Sirija, Armenija, Bizant), trobrodna bazilika sa znatno širim glavnim brodom (Sirija), trobrodna bazilika sa više kupola, trobrodna bazilika s upisanim križem (Armenija), dvobrodna bazilika (Mezopotamija), petorobrodna i devetorobrodna bazilika (sjev. Afrika), uzdužna građevina s naglašenim transeptom (Mala Azija), crkva s poprečnim glavnim brodom (Mezopotamija). I tip centralne građevine javlja se u više varijanata: kružna crkva (Mezopotamija), kružna građevina sa 4 niše (Sirija, Bizant), centralna građevina sa tri konhe (Armenija), centralna građevina sa šest konha (Armenija), poligonalna centralna građevina (Mala Azija, Bizant, Armenija), centralna građevina u obliku grč. križa (Mala Azija), nadsvođena centralna građevina s upisanim grčkim križem, glavnom kupolom i polukupolama (osnovni tip u Bizantu), kvadratični tlocrt sa centralnom kupolom (Mezopotamija, Bizant).<br /> U ist. se kršćanstvu raspored rituala utoliko razlikuje od zapadnog, što se čin službe vrši u odijeljenom prostoru (konhi) iza<em> carskih dveri</em> ikonostasa. Vjerojatno se time evocira sjećanje na pustinjačku izolaciju svetitelja iz faze ranoga kršćanstva.<br /> <strong>Dekoracija crkve</strong> se u različnim razdobljima očituje na raznovrsne načine: u ranom kršćanstvu: zidne slike (tematika: biblijske scene, naročito dobri pastir i lik oranta); jačanjem ist. kršćanstva prodire ukras ploha mozaikom (bizant. teritorij i bizant. radijacije u Mediteranu). Od doba romanike na Zapadu prevladava freska; u baroku dekorativnu funkciju preuzima štuk, koji je često na obojenoj podlozi stijene. Od plastično-arhitektonske dekoracije ističe se u zap. crkvi bogata dekoracija propovjedaonice (koja zamjenjuje ranije ambone), oltara, posebno smještenog tabernakula <em>(kustodije),</em> posude za krštenje, škropionice, pluteja, korskih klupa i biskupskog prijestolja. Značajan je udio u dekoraciji u toku stoljeća imao vitrail, ponajprije s ornamentalnim motivima, a kasnije s figurama i scenama.<br /> U ist. crkvi nastupila je stagnacija crkvene dekoracije za vrijeme ikonoklazme, da bi se kasnije nastavila bogata tradicija mozaičke umjetnosti i ikonopisačkih škola.<br /> Protestantske konfesije gotovo potpuno eliminiraju svaki likovni udio u dekoraciji crkve.&lt;tab&gt;Z. Ša.
<strong>CRKVARI,</strong> brdsko selo (zap. od Našica), gdje se nalazi na gradištu, opkoljenom šancem, gotička crkva sv. Lovre. Svetište je trostrano, poduprto kontraforima, a brod ima istu širinu kao i svetište. S juž. strane sačuvan je gotički profilirani dovratnik. Crkvu je, nakon odlaska Turaka iz ovih krajeva, dao barokizirati 1743 Pejačević, čiji se grb s godinom nalazi na glav. pročelju. U crkvi je ravan strop. Na drvenom, marmoriziranom retablu oltara ranobaroknog tipa nalazi se rustična slika patrona crkve sv. Lovre.&lt;tab&gt;A. Ht.
<strong>CRKVINA,</strong> nekropola stećaka na istoimenom brežuljku kod sela Bjelosavljevića na Glasinačkom polju. Ima 130 spomenika, dobro obrađenih i raznih oblika. Nemaju ukrasa. Samo se na jednome sljemenjaku vidi motiv ruke, a na jednome je natpis o klesaru i pisaru: &raquo;Siče kami Vladimir, a pisa Mitrović...&laquo; Na vrhu brežuljka postoje ostaci neke stare građevine, za koje se misli da potječu od kasnoant. crkve.<br /> LIT.:<em> Ć. Truhelka,</em> Natpisi iz Sjeverne i Istočne Bosne, GZMBiH, 1895, str. 356.&lt;tab&gt;Š. Bić.
<strong>CRKVINA (Crkvište),</strong> čest toponim za oznaku arheol. položaja s ostacima kasnoant. i srednjovj. crkvenih građevina. U više slučajeva na takvim se mjestima nalaze i tragovi ant. građevina, a ponekad slojevi s predmetima i iz prethist. doba. Lokaliteti s takvim nazivom su obično osamljeni i nalaze se izvan sadašnjih naselja.
<strong>CRKVINA KOD DUVNA</strong> v. <em>Duvno</em>
<strong>CRKVINA KOD ŠIPOVA </strong>v.<em> Šipovo</em>
<strong>CRNA BARA,</strong> Novokneževački srez, Vojvodina; bogato preistorisko naselje na lokalitetu<em> Prkos.</em> Iskopavanja, vršena 1954 pod vodstvom M. i D. Garašanin za Gradski muzej u Zrenjaninu, otkrila su 3 sloja-horizonta stanovanja, od kojih najstariji pripada potiskoj grupi (oko &larr; 2500), a druga dva t. zv. bodrogkereszturskoj grupi (oko &larr; 2000). U pojedinim slojevima otkriveno je više jama, kao i ostataka četvrtastih kuća sa podovima od nabijene zemlje, obilje tipične keramike, od koje je potiska delom ukrašena, kao i oruđa od kamena i kosti. Nekoliko fragmenata sa bogatom dekoracijom (t. zv. B&uuml;kk-tipa Mađarske) posebno su značajni za određivanje vremenskog odnosa srednjoevr. i balkanskog neolita, u čemu je i najveći značaj nalaza iz Crne Bare. Na istome mestu otkriveno je i nekoliko grobova bjelobrdskog tipa (X do XII<em> v.</em>).&lt;tab&gt;M. Gn.
<strong>CRNA GORA.</strong> Teritorija koju danas zauzima NR Crna Gora ima veoma raznoliku morfologiju tla. Već i zbog izlaska na more i zbog toga što preko njega kontinentalno zaleđe gravitira mediteranskom području, političko-geografski položaj Crne Gore pretstavlja značajan činilac u istoriji njenog stanovništva. U današnje granice Crne Gore ulazile su teritorije i delovi teritorija nekadašnjih plemenskih organizacija Labeata, Dokleata, Autorijata, Rhizonita, Agravonita, Olcinjata i dr. Ilirska država, koja se od sredine &larr; II<em> v.</em> prostirala od Neretve do Epira, imala je svoj upravni centar na teritoriji Crne Gore. Od poraza ilirskog vođe Gencija u Trećem makedonskom ratu, &larr; 167, do Avgustovih pohoda, &larr; 35 do &larr; 33 ilirski vladari imali su ograničenu vlast, koja im je potpuno oduzeta posle neuspeha panonsko-dalmatinskog ustanka od 6–9 god. Rimska vlast na teritoriji koju danas zauzima C. G. bila je od velikog značaja za ekonomski i kulturni razvoj njenog stanovništva. Već god. 10 ta teritorija ušla je u sastav provincije Gornji Ilirik (Dalmacija), a 297, kad su obrazovane dve provincije – Dalmacija sa sedištem u Saloni i Prevalitana sa sedištem u Skodri – granica među njima išla je preko Boke Kotorske. Od vremena podele Rim. carstva, 395, ta granica je postala i granica između Ist. i Zap. carstva, što se kasnije odrazilo i na podeli stanovništva medu crkvenim organizacijama ist. i zap. hrišćanstva. U doba Seobe naroda i gotskih najezda raspala se Dokleja, koju izvori poslednji put pominju 602. Doseljavanjem Slovena u rim. i vizant. teritorije današnje Crne Gore nastaje nova epoha. Obustavlja se proces romanizacije autohtonog stanovništva, a već od prvih početaka novog državnog života, od osnivanja dukljanske države, do novijih vremena, ta teritorija postaje pozornica burnih istoriskih i kulturnoistoriskih događaja. Iz tog vremenskog razdoblja od jednog milenij uma ostalo je kulturno nasleđe koje zauzima vidno mesto među kulturama ostalih jugoslov. zemalja.<br /> Predmeti materijalne kulture najstarijih stanovnika na području današnje Crne Gore potiču iz paleolitika, a zatim se bez prekida nastavljaju kroz mezolitik i neolitik. Od halštatskog doba to stanovništvo sačinjavaju krupni etnikon Iliri, skupina plemena koja žive na srednjem stupnju varvarstva. Pod uticajem grč. kolonizacije i rim. vladavine staro autohtono stanovništvo potpada pod sferu antičke kulture. Prema dosadašnjim arheol. nalazima može se reći da od vremena Ilira kulturne tekovine antike ne dopiru samo kao uvezena roba, nego da se i njihovo sopstveno stvaranje, najpre u granicama grubog podražavanja uzorima, kreće ka sve većem usvajanju dostignuća svog vremena. Ali stare kulturne navike produžavaju svoj vek i u vreme romanizacije i urbanizacije (posle Justinijana I) obalskog područja, kao i u vreme dolaska Slovena. S vremenom, uticaji sa strane, direktni import i sopstveno učešće u proizvodnji predmeta za životne potrebe stvaraju konglomerat kod kojega je danas veoma teško utvrditi šta je u njemu autohtono (prailirsko ili ilirsko), šta je došlo sa strane, a šta je doneseno slov. seobom. U svemu tome najmanje je istraženo učešće elemenata slov. kulture iz pradomovine. Jedino se na osnovu dosadašnjeg materijala mogu sa sigurnošću pratiti početne faze feudalizma i one manifestacije kulturnog života koje je sprovodila crkva u već organizovanoj dukljanskoj državi. Tako se, dakle, iz zatečenog autohtonog i donesenog slov. relikta ne mogu još donositi zaključci o svim kulturno-umetničkim strujanjima na toj teritoriji. Za objašnjenje um etničkih pojava koje su se dešavale u toj oblasti nije dovoljan regionalni materijal, već se mora uzeti u obzir i sve što se zna o životu starog stanovništva na susednim područjima.<br /> Od vremena stvaranja nemanjićke države umetnički život na teritoriji današnje Crne Gore, iako s brojnim specifičnostima, napreduje s razvitkom srpskog drž. organizma. Umetnost je na toj teritoriji, kao uostalom i u drugim krajevima srednjov. Srbije, potpuno podređena klasnoj funkciji države. Umetnički život organizuju, potstiču i usmeravaju vladar, vlastela i crkva. Ali i pored opšteg karaktera koje umetnosti daju vizant. i rim. civilizacija, u građenju i ulepšavanju crkava i dvoraca, u arhitekturi, vajarstvu i slikarstvu, i na teritoriji Crne Gore svuda izbija na videlo značajna osobina naših naroda – da velika dostignuća svog vremena usvaja prilagođavajući ih potpuno svojim potrebama, shvatanjima i ukusu.<br /> Petovekovni zastoj, koji je i na području današnje Crne Gore ostavila turska vlast na Balkanu, teže da nadoknade nove generacije umetnika na taj način što se ne ograničavaju na postupnost u razvitku, već žele da uhvate korak sa savremenim umetničkim kretanjima.&lt;tab&gt;P. Mvić.<br /> <strong>Kameno, bronzano i željezno doba.</strong> Iako su istraživanja i iskopavanja na području Crne Gore novijeg datuma, danas se već mogu dati konture preist. razvoja tog područja. Sigurno je da je C. G. nastanjena već od starijeg kamenog doba, paleolita, i da su tamo u pećinama živeli ljudi. Sistematski izvršena iskopavanja pećine u Crvenoj Stijeni kod Bileće nad Trebišnjicom pokazala su da je u njoj živeo ledenodopski čovek starijeg kamenog doba, i da se u njoj neprekinuto nastavio život u mezolitu sa kulturnom paralelom tardenoisien-capsien, pa kroz doba najranijeg neolita bez keramike i potom sa keramikom tipa impreso iz zap. Mediterana i tipa barbotin (iz tzv. starčevačke kulture srednjeg Balkana). Po tome čitav rani neolit Crne Gore čini balkansku kulturnu zajednicu Starčevo–Kereš–Kriš–Karanovo I–Vorsesklo–Crvena Stijena III. Stratigrafski kontinuitet paleolit–mezolit–neolit bez keramike–neolit sa keramikom u Crvenoj Stijeni, kojim se dokazuje autohtono poreklo neolita na Balkanu i njegov početak još u &larr; V mileniju zasada je unikatni primer na Balkanu i nije otkriven na drugim lokalitetima. Neolit pomenutog tipa nastavio je da živi dalje u Crnoj Gori, kako se vidi u samoj Crvenoj Stijeni. Zasada su nedovoljni podaci za bakarno doba, kao i prelaz u bronzano. Ali je od bronzanog doba pa dalje kroz starije i mlađe železno doba C. G. bila naseljena Prailirima i Ilirima, sudeći po mnogim nalascima mogila i gradina tipičnih za te epohe u susednim oblastima Bosne i Hercegovine, Dalmacije i Zap. Srbije. Grč. kolonizacije u Crnogorskom Primorju i rimska potpuna okupacija učinili su kraj praist. životu u Crnoj Gori i uveli je u oblast ant. sveta. Slučajni nalasci ilirskog metalnog doba u Crnoj Gori potiču iz okoline Virpazara, Rijeke Crnojevića, Titograda, Cetinja, Hercegnovog, Kotora, Nikšića i Ivangrada.<br /> LIT.:<em> A. Benac, </em>Crvena Stijena – 1955, GZMBiH, 1957.&lt;tab&gt;M. Gr.<strong><br /> Arhitektura.</strong><em> Građanska arhitektura.</em> Na području Crne Gore ukrštavali su se u Starom vijeku ilirski, grč. i rim. urbanistički utjecaji, no od glavnih lokaliteta iz tog razdoblja – Risna i Budve – ostalo je malo tragova. Iz vremena kasne antike brojniji su i značajniji spomenici očuvani u Duklji. Tragovi kasnoant. i ranobizant. mozaika u Petrovcu i Baru dokazuju da su postojali i drugi veći urbanistički centri. To su bila tipična gusto naseljena i skučeno izgrađena sredozemna naselja (Ulcinj, Prčanj, Perast, Svač i Kotor, a uz njih Drivast, Balaš i Sard). Iz Srednjeg vijeka malo je što sačuvano. Dukljanski vladari imali su dvorove na Prevlaci, u Skadru, Prapratni i Stonu, a dinastija Nemanjića u Ulcinju, Onogoštu i Kotoru, ali te su građevine propale. Tragovi romaničkih i gotičkih palača nalaze se u Kotoru, Baru i Ulcinju. Iz renesanse spomena su vrijedne palače u Kotoru (palače Pima, Gregorina, Bizanti), te u Baru i Perastu (Bujevića palače). Iz XVI i XVII<em> st.</em> potječe niz skromnijih zgrada, katkad višekatnica, građenih od tesanog kamena sa skladnim rješenjem čitave građevinske konstrukcije: s krovovima blagog nagiba, obično s tipiziranim prozorima i vratima, ponekad i s balkonima. Prozori i vrata rađeni su od korčulanskog kamena; često su gotovi dopremljeni sa Korčule. Planinska C. G. nema u novijoj povijesti ni romanike, ni gotike, ni renesanse, a ni baroka; postoji arhitektura XIX i XX<em> st.</em> i zamašna izgradnja poslije Oslobođenja. – U unutrašnjosti, u šumskim krajevima postoje sve do najnovijeg vremena brvnare sa strmim krovovima pokrivenim sindrom ili drugim biljnim materijalom; imaju jednu ili dvije prostorije u prizemlju, vrlo rijetko kat. Osobito su zanimljivi tipovi takvih kuća u Gusinju i Plavu. Šiptari, koji nastavaju Krajinu, imaju i posebnu vrstu kuća, zvanih kule, sa temeljem od kamena i gornjim dijelom od drva. Utjecaj mediteranske arhitekture osjeća se i u unutrašnjosti, dok se u Baru, Ulcinju i na Rijeci Crnojevića može utvrditi ukrštavanje primorske i balkansko-istočnjačke kulture, osobito zbog turskih utjecaja.<br /> Politički razvoj Crne Gore u XIX<em> st.,</em> naročito za vladanja Petra Petrovića Njegoša, pogodovao je izgradnji Cetinja (v.<em> Cetinje</em>) i drugih gradskih naselja. Uz uobičajene objekte upravnih i vojničkih vlasti u Crnoj Gori se između dva svjetska rata nije mnogo gradilo. Nakon razaranja za Drugoga svjetskog rata arhitektura novopodignutih objekata najbolje se odražava u snažnom urbanističkom razvoju Titograda. Iako ta izgradnja govori o različitim koncepcijama nove arhitekture, ta shvaćanja nemaju dubljih razmimoilaženja. Sve što je ostvareno, odraz je rada kolektivnih snaga i elana graditelja.&lt;tab&gt;R.<br /> <em>Crkvena arhitektura.</em> Iz kasne antike sačuvalo se samo nešto temelja, zidova i fragmenata velike bazilike u Duklji. Dimenzije i bogatstvo skulptorske dekoracije ukazuju na nekadašnje značenje te građevine. Najstariji crkveni spomenici Srednjeg vijeka datiraju iz IX–XI<em> st.;</em> to su manje, nadsvođene, jednobrodne crkve u obalnom pojasu (Bar.) Tip tih građevina može se vezati uz sredozemno, predromaničko podrijetlo. Izuzetak je prvobitna crkva sv. Tripuna u Kotoru (iz poč. IX<em> st</em>.), koju kao građevinu kružnog oblika spominje Konstantin Porfirogenet. Ove su crkve građene od tesanog i lomljenog kamena i pokrivene kamenim pločama; plastična je dekoracija obično u vidu tropleta, koji se ponekad kombinira s biljnim i životinjskim motivima (Ulcinj, Bar, Bogorodica Ratačka, pojedina mjesta u Boki).<br /> Romanika ostavlja veći broj arhitektonskih spomenika. Pojavljuje se već u XI<em> st.</em> u Primorju dolaskom benediktinskog reda, a osobito nakon osnutka barske nadbiskupije (druga pol. XI<em> st.</em>). Grade se trobrodne bazilike. Od Sv. Petra kraj Trebinja i Sv. Arhanđela na Prevlaci sačuvali su se samo temelji. U ruševinama je i nekadašnja grobnica zetskih vladara Vojislava, Mihajla i Bodina – crkva sv. Sergija i Vakha, nedaleko od Skadarskog jezera (danas na albanskom teritoriju). U toj su crkvi sva tri broda bila pod jednim krovom od greda, a zidana je naizmjeničnim redovima tesanca i opeka. Već potpuno razvijene romaničke forme pokazuje crkva sv. Tripuna u Kotoru, iznova građena 1166, kao trobrodna bazilika sa dvije polukružne oltarske apside i s portikom na zap. fasadi, koji je potkraj XVII<em> st.</em> flankiran sa dva zvonika. Za kasne romanike javljaju se i stare preromaničke koncepcije; tako nastaje tip jednobrodnih crkava. Najznačajnije su takve građevine u Kotoru: crkva sv. Pavla s križnim svodovima i natpisom iz doba kralja Milutina, crkva sv. Marije (collegiata) i bazilika sv. Luke s kupolom na niskom okruglom tamburu. Te crkve, kao i trikonhalne građevine u neposrednom zaleđu obalnog pojasa, nesumnjivo nose i obilježja istočnjačkog utjecaja (crkva Bogorodice Krajinske više Skadarskog jezera iz poč. XI<em> st.</em>). Građene su obično od grubog tesanog krečnjaka; kod nekih je crkava tehnika zidanja savršenija (Sv. Marko u Baru, Sv. Tripun u Kotoru), a ima i slučajeva, gdje se naizmjenično ređa bijeli i crveni kamen. Ukrašivanje se uglavnom odražava u bogatijim formama portala i prozora (Sv. Marija &raquo;Collegiata&laquo; u Kotoru).<br /> Iako je gotički utjecaj vidljiv, češći su samo gotički konstruktivni i dekorativni elementi, dok građevine u cjelini rjeđe nose gotički karakter. Tako je portal jednobrodne crkve sv. Đorđa u Svaču rađen u romaničkoj tradiciji, dok su prozori potpuno gotizirani. Slično je i na crkvici sv. Katarine u Baru. Gotičke prelomljene svodove ima nekoliko manjih crkava (Sv. Mihajlo u Kotoru).<br /> Permanentna turska opasnost omela je razvoj renesansne i barokne arhitekture. Zanimljiva je barokizirana crkva Gospe od Škrpjela iz XVII<em> st.</em> na otočiću nasuprot Perastu. Tragova baroka ima i na spomenutim obnovljenim tornjevima crkve sv. Tripuna u Kotoru. U stilu baroka sagrađena je potkraj XVIII<em> st. </em>katedrala u Prčanju.<br /> U unutrašnjosti zemlje crkvena se arhitektura u Srednjem vijeku, vezana uz pravoslavlje, razvija drukčije. Tu se ukrštavaju utjecaji istočnjačke i zapadnjačke umjetnosti (Đurdevi Stubovi u Budimlji, Petrova crkva u Bijelom Polju, Dobrilovina i Dovolja na Tari). To su jednobrodne crkve, katkad s bočnim vestibilom, s kupolom na pandantivima i s jednim do dva tornja na zap. strani. Iznimka je Nikoljac kod Bijelog Polja, koji je trobrodna bazilika s kupolom građena u XIV–XV<em> st.</em> Primorskom tipu jednobrodnih građevina pripada grupa crkvica građenih u XV<em> st.</em> na ostrvima Skadarskog jezera (Bogorodičina crkva na ostrvu Komu, zadužbina Crnojevića). Na znatnom broju pravoslavnih crkava u Primorju osjeća se utjecaj srp. arhitekture (crkva sv. Sergija i Vakha više Hercegnovog, iz kasnog Srednjeg vijeka), dok kod crkava građenih od XV do XVII<em> st.</em> prevladava primorski tip jednobrodne građevine (crkva sv. Save u Budvi, crkva sv. Đorda u Orahovcu). Crkva prvobitnog Cetinjskog manastira iz kraja XV<em> st.</em> predstavljala je, čini se, izuzetak. Imala je oblik trobrodne bazilike s kupolom; sačuvani kapiteli pokazuju, da je bila građena u stilu rane renesanse ili bar uz primjenu njenih elemenata.<br /> <em>Vojna arhitektura.</em> Iz ant. doba sačuvali su se malobrojni ostaci utvrđenja. Prema tim vrlo oskudnim ostacima još se uvijek ne može utvrditi podrijetlo tih utvrđenih mjesta. Ne zna se, da li su to ostaci utvrđenja ilirsko-rimskog ili srednjovj. podrijetla. Utvrđenje iz doba kasne antike, koje je okruživalo grad Duklju, do temelja je srušeno; naziru se samo tragovi. Sigurniji su podaci iz Srednjeg vijeka; iz tog razdoblja datiraju fortifikacije Hercegnovog, Kotora, Bara i Ulcinja, koje su preuređivali i dograđivali Mlečani. Značajniji su, međutim, spomenici fortifikacione arhitekture, koji nastaju u razdoblju stare Zetske države, na pr. pojedini dijelovi Bara; ističu se gradska vrata u Baru, vjerojatno iz XI<em> st.,</em> jedinstvena u crnog. primorskoj arhitekturi.<br /> Dinastija Nemanjića sagradila je velik broj jakih utvrđenja u primorskom zaleđu i u unutrašnjosti (Ribnica, stari Onogošt, Pirlitor na Tari). Za zaštitu rudnika olova i srebra, kao i za obranu snažnog trgovačkog središta, podignuta je tvrđava Brskovo kod Mojkovca. Sve te utvrde imaju tipičan oblik raške srednjovj. arhitekture. Građanske i crkvene građevine, koje su se nalazile u sklopu utvrđenih mjesta, uništilo je vrijeme, pa će se o njima moći govoriti tek poslije iscrpnog otkopavanja i istraživanja. U eri turskog nadiranja nema nekih značajnijih tragova vojnih utvrđenja. Austrija je, pošto je 1814 po drugi put prisvojila Boku Kotorsku, izgradila neke obalne utvrde. Između dva rata, osim manjih fortifikacionih objekata, u Crnoj Gori nije se ništa gradilo.<br /> <strong>Stećci.</strong> Slabo proučene nekropole stećaka nalaze se u zap. i severozap. oblastima Crne Gore, u Drobnjacima, delu Pive, oko Nikšića i Grahova. Zbog otsustva natpisa teško ih je preciznije datirati, ali se pretpostavlja da najvećim delom potiču iz XV i XVI<em> v.</em> Medu stećcima različitih tipova naročito se ističu oni sa figuralnim ornamentom lova, kola i borbe konjanika sa strelcima, koji pokazuju mnogo sličnosti sa ukrašenim srednjov. nadgrobnim spomenicima u Hercegovini. Izvesni stećci koji imaju isklesane arkade (u reljefu) i oblik sarkofaga potsećaju na rim. nadgrobne spomenike, mada im ovi nisu služili kao uzor. Najpoznatije je nalazište stećaka na srednjov. groblju kod Petrove crkve u predgrađu Nikšića sa oko 400 spomenika većim delom bogato ukrašenih.<br /> LIT.: <em>J</em><em>. </em><em>A</em><em>. </em><em>Evans</em><em>,</em> Antiquarian Researches in Illyricum, IV–V, Westminster 1883–85. –<em> П. Ровuнскu</em><em>й, </em>Черногория, III, Санктпетербург 1909, str. 206–223. – <em>D</em><em>. </em><em>Sergejevski</em><em>,</em> Srednjevjekovno groblje kod Petrove crkve u Nikšiću, Cetinje 1952. –<em> D. Vidaković,</em> Bibliografski podaci o stećcima, Zbornik zaštite spomenika kulture, Beograd 1953, str. 149–180.&lt;tab&gt;S. Pet.<strong><br /> Umetnost od kraja antike do početka baroka.</strong> Dosta gusta mreža ranohrišćanskih spomenika – bazilika i, preko nje, krstoobrazna crkva u Duklji, bazilika i trikonhalna crkva u Zlatici, ranovizant. crkva u Ulcinju od čije arhitektonske plastike su nađeni fragmenti, jedna bazilika otkopana nedavno u Kotoru i trikonhos crkve sv. Tome u Prčanju – svedoči da se u kulturno-umetničko nasleđe koje je ostalo od Dokleje iz VIII–XI<em> v.</em> može interpolirati njena još starija umetnička delatnost iz doba pre dolaska Slovena. Ranohrišćansku Duklju zamenio je Bar, bez tragova oslanjanja na svoju prošlost, dok je kulturno-umetnički kontinuitet od vremena Seobe sačuvan u Kotoru, Prčanju i Ulcinju.<br /> Granica podeljenog Rimskog Carstva (iz 395), koja je išla preko Boke Kotorske, nije odmah postala sudbonosna za kulturno-umetničku orijentaciju većine teritorije koju danas obuhvata Crna Gora. Iako otada doklejska crkva pripada najpre solunskom papskom vikarijatu, a od 533 arhiepiskopiji<em> Justiniana Prima,</em> dok su episkopije u Boki Kotorskoj pripojene Saloni, crkvene osnove malih preromaničkih građevina i geometriska prepletna ornamentika ostali su im zajednički sve do XII<em> v. </em>Na osnovu arheol. nalaza mogu se u tom vremenskom rasponu pratiti crkveni spomenici samo po epigrafskim i skulptorskim fragmentima i po delimično očuvanim temeljima: 840 Sv. Marija u Budvi, u IX<em> v.</em> Sv. Stefan na Otoku kod Prevlake u Boki Kotorskoj i Sv. Tripun u Kotoru, u IX–XI<em> v.</em> dve crkvice ispod romaničko-gotičkih crkava sv. Dorda u Baru i Bogorodičine crkve u Ulcinju, a u X–XI<em> v.</em> crkve sv. Tome u Kutima i sv. Stefana u Sušćepanu kod Hercegnovog. Crkva sv. Tripuna je, prema saopštenju Konstantina Porfirogenita, imala kružnu osnovu; ostale su jednobrodne, zasvedene poluobličastim svodom ili s kupolom (Ulcinj). Sve te crkvice redovno su građene lomljenim pritesanim kamenom, ponekad živo profilisane pilastrima i nišama spolja, a poprečno ojačavajućim i bočno prislonjenim lucima s unutrašnje strane, što je služilo ne samo u dekorativne, nego i u funkcionalne svrhe (kao podupirač krovne konstrukcije). Apsidu, redovno polukružnu iznutra, a rede trostranu ili pravougaonu spolja, i dosta prostrani prezviterijalni prostor s trpezom<em> (mensa sacra)</em> i četvorostranim ciborijem iznad nje delila je od naosa niska kamena pregrada, obično veoma dekorativno skulptovana. Plitkoreljefna tročlana pletenica s beskrajnim geometriskim kombinacijama u kojima teratološka i ljudska figura, ako je ima, igra sporednu ulogu – najčistiji izraz jedne apstraktne opštemediteranske umetnosti koja svoje poreklo vodi još od hititskih prepleta na glinenim pločicama i kasnoant. na mozaicima, dok su kuka u obliku &raquo;pasjeg skoka&laquo;, &raquo;ajer-štab&laquo; i jako stilizovani biljni ornamenti (krinovi, ruže) ostaci kasnorim. dekorativne plastike – istog je karaktera kao tzv. starohrv. preplet i zajedno s njim došla nam je pretežno s Apeninskog poluostrva, ali i iz drugih oblasti Mediterana. Fragmenata takvog stila najviše ima u Kotoru – parapetne ploče, deo ciborija i drugog crkvenog kamenog nameštaja u prvobitnoj crkvi sv. Tripuna, na Prevlaci, gde je nađena vanredno lepa parapetna ploča, u Ulcinju, od čijeg ciborija se jedan deo nalazi u Nar. muzeju u Beogradu, u Baru deo episkopskog (?) prestola, u Sušćepanu parapetne ploče i dr.<br /> Od kraja X<em> v.</em> počinje niz promena u kulturno-umetničkom životu tek nastale slov. dukljanske države kneza Vladimira. Crkva u njegovoj prestonici, Bogorodica Krajinska, koju je posle Vladimirove smrti 1016 podigla njegova žena Kosara, iako jednobrodna bazilika, ima na juž. i sev. strani konhe, zbog čega pripada trikonhosnom tipu. Ako je imala kube, kako se pretpostavlja, ova crkva s velikim pravougaonim prostorom na zap. strani lep je primer kako se od jednostavnih osnova preromaničkih crkvica vrši prelaz u složeniji tip. Tu pojavu u dukljanskoj državi ne možemo objasniti smenom stilova, budući da i dalje cvetaju najčistiji oblici protoromanike uporedo s elementima koji su delovali u pravcu odvajanja od njenih jako slobodnih osnova i svodova.<br /> Benediktinci, prvi redovnici na našem Primorju, besumnje podjednako propagiraju i rasprostranjuju kako mediteransku plastičnu ornamentiku, koju su verovatno oni doneli, i crkvice jednobrodnog izgleda, tako i karolinšku i otonsku umetnost, koju je prihvatila rim. crkva. Do izvesnog diferenciranja dovešće u ovoj fazi stalni sukobi između obe polovine hrišćanske crkve koji su konačno 1054 doveli do rascepa, a time i do budućeg samostalnog razvoja zap. i ist. ikonografije. Ali to se neće odraziti na dukljanskim spomenicima, osim možda što će dovesti do variranja već utvrđenih koncepcija. Takvu &raquo;srednju&laquo; liniju između oba crkveno-umetnička centra zadržaće još dugo svi glavni domaći spomenici na zetskom području.<br /> Na ranohrišćansku baziliku u Kotoru, posle spaljivanja i razaranja koja su verovatno 998 izazvali Samuilovi vojnici, benediktinci su, izgleda, podigli ili restaurirali crkvu sv. Petra, a koja se pominje 1116. Sudeći po širenju kulta sv. Mihaila, crkvicu s izduženom pravougaonom osnovom i kupolom u Ratačkom manastiru kod Bara, stariju jednobrodnu crkvicu na Prevlaci <em>(sci Michaelis de foris)</em> i crkvicu pomenutu 1116 u Kotoru<em> (sci Michaelis de Cataro)</em> možemo takođe pripisati aktivnosti benediktinaca.<br /> Pojava niske kupole, koju nose pandantifi ili ponekad trompe, osobito povećanje raspona kupole, zbog čega kubično postolje tambura iščezava ili zadržava samo dekorativnu ulogu, možda bi se mogla izdvojiti kao dukljanska varijanta, budući da se na njoj podjednako osećaju najmarkantnije osobine i vizant. i preromaničko-lat. graditeljstva. Poslednja u razvojnom lancu, gde je ta osobina najizrazitija (početak i faze ne možemo pratiti), je jednobrodna crkva sv. Luke u Kotoru skraja XII<em> v.</em> s niskim okruglim tamburom koji pomoću pandantifa naleže na bočne zidove. Ne znamo kakva je bila osnova Rize Bogorodice u Bijeloj, verovatno suvremene Sv. Luki, od koje je sačuvana polukružna apsida. Jednobrodna crkva sv. Đorđa u Titogradu (biv. Podgorici) s poč. XII<em> v.,</em> ima nisku kupolu, ali i dosta prostran prezviterijalni prostor. Za zetske spomenike ovog doba veoma su karakteristični Sv. Mihajlo kraj Stona, s niskom kupolom koju nose pandantifi, verovatno iz druge pol. XI v., i jedna crkvica pod tvrđavom Drivosta, kod Skadra, u obliku čistog trikonhosa sa centralnim delom koji ima svod ojačan dijagonalno ukrštenim rebrima, dok su joj apside kopitaste. Iako skraja XII ili čak s poč. XIII <em>v.,</em> crkvica<em> A</em> u Ratačkom manastiru, po tehnici zidanja već sasvim romanička svojom kriptom, koja je s gornjim prostorom komunicirala uzanim kanalićem u apsidi, potseća na ranohrišćanske mauzoleje. Nije puka slučajnost, već je u najtešnjoj kultnoj vezi ponavljanje crkve s kriptom na istome mestu u XIV <em>v.,</em> pošto je prethodna bila srušena.<br /> Prelaz iz preromaničke u romaničku lat. arhitekturu na Juž. Primorju ne može se odrediti nijednim spomenikom, jer kod tako &raquo;opreznog&laquo; procesa, kao što je dukljanski, tradicija i eklektizam igraju glavnu ulogu. Ali pojava u drugoj pol. XI i XII<em> v. </em>većih romaničkih crkava bazilikalnog oblika, pokrivenih drvenom tavanicom, svedoči o porastu uticaja i obogaćivanju građevinskog programa već sasvim ojačalih benediktinaca. Najznačajnija od njih je svakako crkva Sergija i Vakha na Bojani kod Skadra, u kojoj su tokom XI i XII<em> v.</em> sahranjivani zetski vladari. U istu grupu s njom dolaze crkve sv. Petra kod Trebinja i trobrodna bazilika sv. Mihaila na Prevlaci. Takva je 1166, kad je posvećena, bila i trobrodna crkva sv. Tripuna u Kotoru, od koje je sačuvana rebrasta konstrukcija svodova. Ako ovome dodamo da se od neutvrđenih vladarskih domova, kakav je besumnje bila Vladimirova<em> curia</em> u Papratni, prelazi na kraju vladavine dukljanskih kraljeva na masivno građene romaničke tvrđave (barska kapija, iz XI–XII, Ribnica i Skadar, iz XII <em>v</em>.), i da su gradovi na Primorju bili povezani odličnim komunikacijama, onda slika jednog veoma bujnog arhitektonsko-umetničkog razdoblja dukljanske države dobija sve karakteristike koje su joj, pored geografsko-istoriskog položaja, bile predodredene i društveno-ekonomskim razvojem.<br /> Postepeni prelaz iz preromanike u romaniku, karakterističan za provincisku umetnost, nije bio smetnja daljem snažnom razvoju arhitekture u srp. Pomorju, kako se po prestanku zetske države zvala teritorija koju je 1183 Nemanja osvojio i pripojio Raškoj. Naprotiv, ujedinjenjem već urbanizovane dukljanske oblasti s bogatim zaleđem građevinska delatnost dobija nove mogućnosti i ostvaruje dela visokih kvaliteta. Savladana tehnika zidanja u tvrdom materijalu i ukrašavanje zidnih otvora i unutrašnjih i spoljašnjih profila mermernom plastikom, širenje prostorne površine komplikovanih osnova i dometi na polju zasvodavanja kompleksnih arhitektonskih celina upotrebom rebra omogućili su da se u Kotoru pojavi 1221 Koleđata (Sv. Marija), s kupolom i osnovom skoro identičnom Sv. Luki, ali i s rebrastim svodom na jednom traveju, kao u Sv. Tripunu. Nešto mlada Sv. Ana ostaće verna starijoj tradiciji; ona je bez kupole, ali sa nešto prostranijim zap. travejem. Pored ranijih lombardijskih uticaja (način zasvođavanja pomoću rebra) sad se u podjednakoj meri kombinuju romanički (poreklom iz Apulije) i vizant. elementi, čime je omogućeno da ta simbioza do naročitog izraza dode na raškim monumentalnim spomenicima, koji u osnovi zadržavaju jednobrodni izgled, ali im se sev. i juž. kraci krsta (u Sv. Luki oni su upisani u kvadrat, tj. jedva vidljivi) izdužuju i čine transept. Kubična postolja tambura na crkvi mljetskog benediktinskog samostana iz XII<em> v., </em>poreklom iz juž. Italije, dala su raškim spomenicima monumentalnu dominantu koja je na vizant. spomenicima tog doba nepoznata. U Pomorju nije sačuvan takav drugi spomenik, ali je verovatno da je primer Mljeta, koji je zahumski knez Desa poveljom iz 1151 darovao benediktinskom samostanu pod Monte Garganom u Italiji, bio od uticaja na njegovo građevinarstvo.<br /> Već sasvim formirane koncepcije raške škole širiće se za sve vreme njena trajanja kako duboko u unutrašnjost tako i na teritoriju koju danas obuhvata Crna Gora. Dok su na Limu Nemanjina crkva Bistrica (Voljavac) Davidovica, zadužbina Nemanjina unuka Dimitrija Vukanova (monaha Davida), koju je zidao<em> Desa iz Rissa</em> (verovatno Risna), još uvek jednobrodne, ali prva bez kupole, zasvedena podužnim poluobličastim svodom poduhvaćenim lucima, a druga s bočnim kapelicama namesto krakova krsta, Sv. Petar u Bijelom Polju s kupolom ima jedan brod čiji je centralni deo presečen uskim poprečnim svodom, što je čisto orijentalna osobina. Osnovu raškog tipa, ali bez otvorenih bočnih vestibila i kapela, ima crkva Đurđevih Stubova u Budimlji kod Ivangrada. Po tipu niskih transepata, možda najbliža Bogorodici Hvostanskoj kod Peći, ubrajamo u ovu grupu i crkvu sv. Petra u Bogdašiću kod Tivta, s niskim kracima krsta, i prvobitnu crkvu sv. Nikole u manastiru Praskvici u Paštrovićima, od koje je sačuvan sev. krak krsta. Ali najmonumentalnije rešenje svakako ima crkva u Morači iz 1252 s transeptom, samo s jednom bočnom kapelicom na sev. strani i bez egzonarteksa koji je na drugim raškim spomenicima bio već uobičajen. Kao što je crkva sv. Mihajla kod Stona imala dve kule koje su flankirale zap. fasadu, i crkva u Bijelom Polju i Đurđevi Stubovi u Budimlji imali su takve zvonike ispred egzonarteksa. Umesto ranije trodelne apside na bazilikama, sad se na svim spomenicima razvijenog raškog tipa javlja samo srednja, jako proširena i monumentalna apsida, dok su bočne, na paraklisima, jedva primetne.<br /> Kao što je spor bio prelaz iz protoromanike u romaniku, tako se postepeno prelazilo i u gotiku, što nije karakteristično samo za Pomorje već i za celokupnu našu jadransku obalu. Benediktince, zaslužne za uvođenje u naše primorske krajeve ondašnjih kulturnih tekovina (prepletna ornamentika, beneventana, hagiografska i istoriska književnost – legenda o Vladimiru i Kosari i Barski rodoslov – prihvatanje i propagiranje glagoljice), smenjuju dominikanci i franjevci, samostanski redovi koji, shodno svojoj misiji (učvršćenje centralističke papske vlasti), donose naročiti tip crkvenih osnova &raquo;propovedničkog&laquo; karaktera. U duhu tradicionalnih rešenja romanike, ali bez kupole, koju oba reda odlučno odbacuju, sagrađena je 1263 u Kotoru jednobrodna dominikanska crkva sv. Pavla. Iste osnove, ali znatno užih pravougaonih traveja je i kotorska crkva sv. Mihaila, koja možda nije identična onoj iz XII<em> v.</em> budući da u svojim gornjim slojevima ima udružene elemente romanike i gotike. Cistercitskom osnovom s velikim pravougaonim apsidama, bademastim rebrima, koja služe kao kosturi krstastih svodova, i oživalnim lucima, franjevci unose novine u velike manastirske objekte koje im kraljica Jelena podiže u Kotoru (Sv. Franjo), Baru (Sv. Nikola), Ulcinju (ako je to Bogorodičina crkva, ona je s polukružnom apsidom) i Skadru (Sv. Stefan je bazilikalnog plana osnove s pravougaonom apsidom i s drvenom tavanicom). To što je Jelena pomagala benediktinske građevinske koncepcije, sagradila sebi u pravoslavnom kultu gotičku crkvu u koju će biti sahranjena (Gradac) i istovremeno dala toliku podršku franjevačkim građevinskim novinama dokaz je uporednog žilavog insistiranja na arhaičnim rešenjima i prihvatanja novih tekovina uz uslov njihovog adaptiranja tradicionalnim shvatanjima. Uz jedini sigurno identifikovani franjevački objekt, crkvu sv. Franje u Kotoru, sagrađena je uskoro mala crkvica sv. Katarine, koja spolja ima trostranu apsidu. Romaničko-gotičkom stilu pripadale su besumnje i crkva sv. Nikole, zadužbina porodice Buća u Kotoru (iz XIV<em> v.</em>), i mnogobrojne crkve iz istog vremena u Baru, Ulcinju, Svaču, Skadru, Danju, Drivastu, Balezu i drugim gradovima koji su bili u sastavu zetskog nemanjićkog dominijuma.<br /> Da je prožimanje stilova romanike i gotike s vizant. ikonografijom bilo jako u Pomorju dokazuju dva velika skulptorska rešenja – ciborij u crkvi sv. Tripuna u Kotoru iz 1362 i dvojne kolonete s kapitelima u klaustru franjevačkog samostana u Dubrovniku, koji je radio<em> Miho iz Bara</em> sredinom XIV<em> v.</em> Ljudska figura i fantastični zoomorfni svet na oba spomenika vodi svojim poreklom preko Apulije u Vizantiju. Uz skulptore u Dečanima i <em>Obrada Desislava,</em> od koga je u katedrali u Bariu (u Italiji) ostao oltar za smeštaj ikone koju joj je poklonio kralj Milutin, mnogobrojni domaći kamenari, klesari i zidari iz Bara i Kotora rade lepe romaničko-gotičke kuće na Primorju. Najuspeliji radovi su besumnje veliki gotički prozori sa 4 ili 3 otvora koje dele stubići s kapitelima i bujno perforiranom mermernom pločom iznad njih. U Kotoru, Baru i Ulcinju ima i danas na palatama sačuvanih romaničkih srpastih nadvratnika, natprozornika i portala.<br /> Najstariji sačuvani spomenik monumentalnog slikarstva, freske u crkvi sv. Mihajla kraj Stona, sudeći po portretu, rađene, verovatno, za zetskog kralja Mihajla, recentno je naslanjanje na karolinšku umetnost. Kao što se u plitkoreljefnoj plastici Duklja oslanjala na Apuliju i Vizantiju (lik sv. Đorđa na olovnom pečatu Bodinovog sina Đorđa), tako se i njena stara ornamentika u iluminiranim kodeksima držala istih izvora; teratološki motiv životinje koja sebi grize rep i prepletna traka na inicijalima rukopisa koji su nastali na teritoriji dukljanske države drže se kapuanskih izvora i još daljih irskih uzora. Minijatura u &raquo;Miroslavljevom jevanđelju&laquo; je tipična za benediktinsku romaničku umetnost, dok je ona u drugom značajnom dukljanskom rukopisu, &raquo;Vukanovom jevanđelju&laquo;, iz 1202, svega nekoliko godina posle Miroslavljevog, vizantiska, i to s makedonskim lokalizmima.<br /> Najbolje freske u Crnoj Gori, ciklus sv. Ilije u juž. kapeli manastira Morače, iz 1252, čvrsto se vezuju za umetničke koncepcije ondašnje srp. države. Drukčije odlike pokazuje slikarstvo u apsidi Rize Bogorodice u Bijeloj, verovatno iz XII<em> v.,</em> koje je tu došlo pomorskim putem iz nekog centra ne odveć bliskog tendencijama srp. slikarstva. Naime, širenje vizant. uticaja nije išlo samo vardarskim putem; za Pomorje su kudikamo bile pogodnije veze s heleniziranim i vizantiniziranim južnoital. gradovima ili preko Drača. Zato je u benediktinskim, dominikanskim i franjevačkim crkvama od Stona do Bojane, koje su, po svoj prilici, sve odreda bile slikane freskama, našla utočište ona struja vizant. slikarstva koja je, pre Giotta, dominirala na Apeninskom Poluostrvu. Iako su uticaji vizantinizma u Italiji dučenta imali retardirajuće svojstvo, ipak su bili od velikog značaja zbog toga što su u zdepastu romaničku formu uneli nove, izduženije proporcije, što su doprineli linearnoj diferencijaciji oblika i što su obogatili kompoziciju ritmom i uravnoteženošću, a paletu istančanošću. Fragmenti takvog živopisa nađeni su u kotorskom Sv. Franji, barskom Sv. Nikoli i ulcinjskoj Sv. Mariji, skraja XIII i iz XIV<em> v., </em>a na ostacima crkve Srđa i Vakha na Bojani konstatovana su tri sloja fresaka.<br /> Posebno mesto u monumentalnom slikarstvu Pomorja imaju tzv.<em> pictores graeci</em> i s tim u vezi pitanje lokalne slikarske škole. U jakim vezama s vizant. državom, Kotor je uvek bio lako pristupačan putujućim vizant. majstorima svih zanata, pa medu njima i slikarima. Besumnje su bili Grci oni slikari koji su 1331 radili freske u kotorskoj crkvi sv. Tripuna. One nisu sačuvane, ali prilikom nekih radova 1897–1908 otkriveni su tu delovi &raquo;Raspeća&laquo; i &raquo;Skidanje s krsta&laquo;. Smeštaj tih scena iz ciklusa Muka Hristovih u apsidi, kao u slikarstvu Apulije, Abruzza i crkve sv. Dimitrija u Peći, zatim ornamentika slična onoj na spomenicima koje su slikali Milutinovi majstori i slikari u Dečanima ne dopuštaju da se nasluti od kakve bi vrednosti bile te freske ža eventualnu rekonstrukciju srednjov. bokokotorske slikarske škole. Da li je u provinciskom primorskom gradu otkad ga je Nemanja zauzeo bilo domaćih majstora, bez kojih se ipak ne može pomišljati na postojanje škole, ili je on samo služio kao posrednik vizant. s jedne i romaničkih slikarskih proizvoda s druge strane, ne može se utvrditi.<br /> Od boljeg srp. monumentalnog živopisa na teritoriji današnje Crne Gore ostali su samo neznatni ostaci – skraja XIII<em> v.</em> u Bistrici na Limu i, od Milutinovih majstora iz vremena živopisanja Gračanice, u crkvi sv. Petra u Bijelom Polju. Iz pisanih izvora nije sasvim jasno da li je i kotorska crkva sv. Jakova od Lode, koja se prvi put pominje 1326, inače &raquo;picta picturis graecis&laquo;, imala freske iz tog doba ili kasnije. Isto tako ne znamo iz kog je vremena bilo slikarstvo crkve sv. Nikole u Kotoru, zadužbine Nikole Buća, sazidane u pol. XIV <em>v.,</em> koja je 1605 takođe zatečena &raquo;tota depicta picturis graecis&laquo;. Najbolji kotorski slikari i posle Dečana odlazili su da rade u druge krajeve i tako pronosili jednu već utvrđenu tradiciju. Da li su radili i u Matejči, gde ima više slikara nejednakih kvaliteta, nije izvesno, ali nema nikakvih smetnji da se<em> Teodor zograf,</em> slikar fresaka u Rudenici iz 1402–10, smatra identičnim<em> Teodoru Savinu</em> iz Kotora koji je između 1377 i 1385 učio zanat u Dubrovniku kod bivšeg kotorskog slikara <em>Đorda Grka.</em><br /> Osim u istočne, kotorski slikari putuju i u zap. krajeve. Arhivski podaci iz Dubrovnika i Kotora sve više osvetljavaju njihovo kretanje po Hercegovini i Bosni. Kotorski slikar<em> Lovro Dobrićević</em> napušta svoj grad, radi neko vreme u Dubrovniku, a odatle ide u Bosnu, gde sredinom XV<em> v.</em> radi za franjevačke samostane. I njegovi sinovi<em> Marin</em> i<em> Vicko</em> često se pominju kao slikari, koji su u Dubrovniku imali najpre zajedničku, zatim posebne radionice sa učenicima. Sudeći po istovremenom dubrovačkom slikarstvu, može se pretpostaviti da su oni napustili vizant. forme i prihvatili ranorenesansna slikarska shvatanja. Na sredini između ta dva pravca nalazi se živopis u crkvi sv. Bazilija u Stolivu, koji je, krajem XV<em> v.,</em> radio<em> Mihailo iz Debra.</em> Stolivske freske odražavaju obe tendencije bokokotorskog slikarstva. Iako možda u manjoj meri, to isto pokazuju i freske u crkvi sv. Mihaila u Kotoru, koje su im, izgleda, suvremene. Neke druge crkve koje su u Boki u to vreme bile islikane, o čemu se zna iz pisanih pomena, izgleda da su dolazile u domen grč. slikarstva, koje se gajilo i posle njenog potpadanja pod mletačko gospodstvo. Ti podaci, s jedne strane, svedoče o nastavljanju &raquo;italovizantiskog&laquo; slikanja (fragment drvene pale u sakristiji Sv. Tripuna, verovatno iz XV <em>v.</em>), a s druge, obaveštavaju nas da Kotorani 1529 sklapaju sa slikarom<em> Dominikom </em>iz Mletaka ugovor po kome se ovaj stranac obavezuje da im naslika na platnu 30 prizora iz života sv. Tripuna. Otad do Tridentinskog koncila u Kotoru jedna pored druge postoje domaća &raquo;pictura graeca&laquo; i mletački import, i stanovnicima toga grada to se izgleda dopadalo, budući da 1520 i 1523 V&eacute;će katedrale preduzima čišćenje njenih starih &raquo;grčkih&laquo; fresaka, o kojima kotorski humanista Bona Boliris piše patetične lat. stihove.<br /> Koliko je neizvesno kakav je bio ikonopis u Boki Kotorskoj iz nemanjićkih vremena (1327 prvi put se pominju ikone u crkvi sv. Dorđa kod Perasta), toliko je sigurno da je<em> Todor Vuković iz </em>Paštrovića poslednji i najbolji ikonopisac našeg kasnog Srednjeg veka.<br /> S burnim promenama koje su na teritoriji Crne Gore nastupile raspadanjem velike nemanjićke države došla je još jedna smena stilova u umetnosti njenih spomenika. Trikonhosna osnova moravskih crkava je posredstvom dva prijateljska dvora Lazarevića i Balšića prenesena i u Zetu. Ali trikonhosi na ostrvima u Skadarskom Jezeru – Starčeva Gorica, Moračnik i Brezavica – pokazuju varijantu koja ih čvršće vezuje za lokalnu tradiciju. Građeni masivnim zidom od kamena, sa veoma malo unutrašnjeg prostora, oni imaju prelomljene gotičke lukove na svodovima, portalima i prozorima. Uporedo s pojavom moravskih trikonhosa, Balša III podiže u manastiru Praskvici, verovatno 1413, crkvicu s niskim transeptom, a u donjem manastiru u Brčelima (Crmnica) njegova majka Jelena jednobrodnu poluobličasto zasvedenu građevinu u domaćoj tradiciji i s romaničkim frizom slepih arkadica.<br /> Više nego u vreme Balšića, opšte promene u umetnosti pogodovaće u doba Crnoj evića, drugih crnogorskih gospodara skraja Srednjeg veka, razvoju suvremenih ideja u arhitekturi i slikarstvu. Potpun prekid veza s despotovinom i jače mletačko nametanje posle zauzimanja Skadra, Ulcinja, Bara, Budve i Kotora poklapa se s prodorom renesanse u primorske gradove. Ali dok je ona u njima čist mletački import koji katolička sredina tih gradova logično prima, njena penetracija i uspeh koji doživljuje u pravoslavnoj Crnojevićevoj Zeti veoma su zanimljivi. Sudeći po graviri u obodskom &raquo;Oktoihu&laquo;, prvobitna crkva cetinjskog manastira, koju je po povratku iz loretskog izgnanstva 1485 podigao Ivan Crnojević, bila je trobrodna bazilika s kubetom i s romaničkim zabatom i rozetom. Sačuvani kapiteli s akantusom, volutom i stilizovanim cvetom počivali su na kamenim stubovima koji su sa tri strane okružavali crkvu. To je bio prvi prodor renesanse u srp. pravoslavnu arhitekturu, ali na tome se stalo. Drukčija sudbina je pratila jednu novu umetničku granu, grafiku, koja je mletačku renesansu odomaćila u srp. umetnosti. Grafika prve crnog, štampane knjige na Obodu i Cetinju zbog svog portativnog karaktera učinila je osetan prelom s dotadašnjom praksom izolovanih iluminatorskih centara i zografskih radionica. Njen značaj ujednačavanja likovnog izraza brzo je prešao granice malog područja Crnojevićeve Zete. Njen uticaj zadugo će se osećati naročito na grafičkim delima koja su nicala od Jadrana do Rumunije i dalje u Rusiji. Da li je i koliko ostavila tragova na freskama još nije moguće tačno proceniti. Ali je već sasvim jasno da je teološka književnost crnogorskih štampanih knjiga postala jedan od najglavnijih i najpristupačnijih izvora za obrazovanje umetnika u tzv. turskom periodu. Veze te književnosti i slikarstva u tom periodu ogledaju se na skoro svim spomenicima koji imaju narativan karakter. Opširne hagiografske legende u živopisu i ikonopisu, osobito o sv. Nikoli i sv. Đordu, možemo doslovno pratiti, stranicu po stranicu, po Vukovićevim priručnicima za putnike. Štaviše, iz njih se u slikarstvo transponuju tekstovi koji dotada nikad nisu bili ilustrovani (Vaznesenje sv. Nikole –<em> S(ve)ti Nikola nadžirajet vsu v(a)seljenu</em> – u Pelinovu, Grbalj).<br /> Crnojevići se nisu orijentisali isključivo ka novim tekovinama arhitekture i slikarstva; i njih, kao i sve ist. ličnosti koje su imale uticaja na kulturni razvoj Zete, vukla je tradicija nazad. Jedan od njih podigao je na ostrvu Komu u Skadarskom Jezeru malu jednobrodnu crkvicu Uspenja Bogorodice, a Ivan Crnojević u svom lepom utvrđenom gradu u Žabljaku skromnu kapelicu. U raznim vremenima i potpuno po strani od novih stremljenja u umetnosti nicali su na današnjoj teritoriji Crne Gore mnogobrojni crkveni spomenici, u Onogoštu (Nikšiću), Dobrilovini, Dovolji, na Tari itd., u kojima su pravoslavni monasi čuvali jednom već utvrđenu i okamenjenu tradiciju. Jedino se izdvajaju trobrodna bazilika bez bazilikalnog osvetljenja u manastiru sv. Trojice kod Pljevalja, koja u donjem delu ima polukružnu a u gornjem poligonalnu oltarsku apsidu, i trobrodna bazilika s kupolom Nikoljac u Bijelom Polju. Na Primorju jednobrodna crkvica s poluobličastim ili lako prelomljenim svodom i sa zvonikom ma preslicu&laquo; (u Svaču, Ulcinju, Baru – Sv. Katarina, Sv. Veneranda, crkvica u mletačkom bedemu; u Sutomoru – crkvica sv. Dimitrija u tvrđavi Haj Nehaj i Sv. Petka ispod njega; u Paštrovićima – manastiri Gradište, Praskvica, Duljevo, Režević; u Budvi – Sv. Sava, Sv. Ivan i manastir Podmaine; u Grblju – manastir Podlastva, Sv. Stefan u Vranovićima i Sv. Petar u Ljuševićima; u Kotoru, Perastu, Prčanju, Risnu, Hercegnovom, na Savinom i u selima koja tim gradovima gravitiraju) ostaće i u vreme političke nesamostalnosti glavni arhitektonski oblik crkvene građevine. Ponegde, kao u Sv. Luki u Smokovcu iznad Risna, uza sev. i juž. brod podizaće se po jedna pevnica, što će potsećati na nekadašnje nemanjićke niske transepte. Jedini izuzetak pretstavlja crkva sv. Srđa i Vakha u Podima iznad Hercegnovog, koju je podigao Tvrtko I u XIV<em> v.</em> Osnova joj je krstoobrazna, ali su joj kraci transepta u istoj visini s brodom. Ta primorska arhitektura širila se u zaleđu po crnogorskoj Hercegovini (Grahovo, Velimlje, Petrovići), u Staroj Crnoj Gori (manastir Vranjina na Skadarskom Jezeru i njegove filijale u Orahovu, Brčelima i na Obodu, Sv. Tekla u Ceklinu, &raquo;Vlaška crkva&laquo; na Cetinju), u Zeti i u Brdima. Po tehnici zidanja &raquo;romanička&laquo;, ona svojim skladnim oblicima još potseća na svoje daleko poreklo. – Iz vremena Balšića i Crnojevića freske po crkvama nisu sačuvane.<br /> Znatna kulturno-umetnička delatnost patrijarha Makarija načinila je prelom u dotadašnjoj skoro jednovekovnoj pasivnosti. On iz raznih krajeva svog crkvenog područja okuplja mlađe snage, školuje ih na domaćem, atonskom i ruskom ikonopisu i živopisu. Možda će se na živopisu Trojice pljevaljske, gde su u naosu freske iz prve pol. XVI<em> v.,</em> a u priprati iz 1592, kad bude očišćen, moći na istom objektu konstatovati te promene. Živopis pljevaljske priprate, čiji su ktitori monah Georgije i njegov bratanac spahija Vojin, ponavlja arhaične oblike kompozicija i raspored stojećih figura iz nemanjićkih crkava XIV<em> v.</em> Te freske imaju sitan crtež, što će otad biti jedna od stalnih osobina skromnih zidnih dekoracija pravoslavnih srp. crkava u turskom periodu. Odmah posle obnove patrijaršije pristupilo se na teritoriji Crne Gore restaurisanju živopisa u većim crkvenim zgradama. Ostaci ranijeg, oštećenog živopisa tom su prilikom nemilosrdno sastrugani i skoro u celini uništeni. Unoseći veći broj novih, apokrifnih tema, većinom iz Rusije i sa Atosa, zografi su prilično slobodno izmenili i raspored kompozicija i njihovu strukturu. Hronološki, od tog restaurisanog živopisa, na prvom mestu dolaze moračke freske u srednjem delu crkve, iz 1575, i priprate, iz 1578. Iz XVI<em> v.</em> su jako potamnele freske u manastiru Nikoljcu, gde je opširno ispričan Hristov život i legende sv. Nikole i Jovana Preteče. U ovim freskama ima elemenata zap. ikonografije, ali je još sasvim neizvesno kojim putem su tu došli, direktno s Primorja ili preko Atosa i Rusije. Na prelazu iz XVI u XVII<em> v.</em> rađene su freske u crkvi sv. Đorđa u Titogradu (bivšoj Podgorici), gde se kao celine ističu ciklus Hristovih muka i legenda o patronu, a u kubetu &raquo;Nebeska liturgija&laquo;. Iz 1569 je neproučeni, ali izgleda ne od osobite vrednosti živopis crkve sv. Trojice u Brezovici kod Plava, a iz 1565 slikarstvo uobičajenog repertoara u manastiru Dubočici kod Pljevalja, čiji je ktitor iguman Pavle. – Na početku XVII v., 1604–06, živopisana je crkva manastira Pive. Njene freske nisu još publikovane, ali na osnovu dosadašnjih opažanja može se zaključiti da su strogost u sadržini zamenile nešto većom slobodom i eklekticizmom, što odražava uticaje sa više strana. Nešto kasnije, drugi majstor je radio freske u priprati, koje svojom vrednošću odgovaraju freskama<em> popa Strahinje iz </em>Budimlje. Strahinja je 1591 radio živopis Sv. Arhanđela na Tari, koji je uništen, a 1620 u manastiru Gradištu kod Petrovca na moru živopisao je dve crkve, sv. Nikole i Uspenja Bogorodičina, gde hristološke teme raspoređuje po nedeljama, kao što je to ranije rađeno u Trojici pljevaljskoj i u pećkoj priprati. Ovaj plodni zograf izradio je i freske u crkvi sv. Nikole u Podvrhu kod Bijelog Polja.<br /> Jedna grupa majstora dolazi preko Primorja u zap. Crnu Goru i u Hercegovinu i tu radi zidne slike koje čine posebnu stilsku celinu. Najstarije freske, veoma lepe, ali mnogo nastradale od vlage, s poč. XVI<em> v.</em> nalaze se u crkvi sv. Nikole u Grahovu. Freske u dve druge crkve, sv. Arhanđela u Petrovićima i sv. Save u Velimlju, slikao je 1605 isti nepoznati majstor. Ovoj grupi pripadaju, možda, freske u crkvi sv. Đorđa u Orahovcu, sv. Trifuna na Luštici i prvobitni sloj fresaka u maloj crkvi manastira Savine, sve iz ranoga XVII<em> v.</em> Na svim tim freskama zajednička osobina je laicizam<strong> i</strong> pojednostavnjivanje tematike i obrade, ali dok se ne očiste i ne publikuju njihovo poreklo ostaće mutno. Druga grupa slikara očito su samouci monasi koji nemaju ni znanja ni talenta, pa je tako njihovo slikarstvo na granici folklora i umetnosti. Monah<em> Vučihna Šćeković</em> radi 1627 slike u crkvi &raquo;spahija&laquo; Vujovića u Jeksi kod Rijeke Crnojevića. Upoređene s njima, istih su osobina i načina obrade freske u sev. kapeli i na zap. fasadi crkve Uspenja u manastiru Komu na Skadarskom Jezeru, za koje se ranije pretpostavljalo da su čak iz XIV–XV<em> v.</em> Drugi monah,<em> Vasilije Njeguš,</em> radi 1663 jako rustificiran živopis filijalne crkve vranjinskog manastira sv. Nikole u Orahovu, u Crmnici. U manastirskim crkvama Podlastve, Podmaina i Reževića nalaze se dva sloja fresaka, od kojih donji pripada možda kraju XVI ili poč. XVII, a gornji XVIII<em> v.</em> Nedavno je otkriven deo živopisa iz pevnice Balše III u manastiru Praskvici, izvanredno sugestivan, ali sudeći po fragmentima ornamentu iz XVII<em> v.</em><br /> Monaško slikarstvo komplikovane teološke sadržine, učenije i bolje od onog iz usamljenih manastirskih crkvica, prenosi s Atosa u Crnu Goru jedan od najboljih srp. slikara turskog perioda, <em>Đorđe Mitrofanović.</em> On je 1616 slikao scene oko portala crkve Morače, koje su delimično tretirane u stilu baroka. Nedatovane i nepotpisane freske u moračkoj proskomidiji imaju pored ilustrativne (molitva &raquo;Vo groblje plotski...&laquo;) i simboličnu sadržinu (personifikacije Premudrosti i Darova sv. Duha). Učenik Đorđa Mitrofanovića, po svoj prilici<em> kir Kozma,</em> koji mu je srodan, radio je živopis male moračke crkve sv. Nikole, 1639, i paraklis Sv. Stefana, saborne moračke crkve, 1643. U obe crkve najmarkantnije su slike koje prikazuju legende oba patrona. Njihov učenik,<em> zograf Radul,</em> koji je 1671 i 1674 živopisao po naređenju patrijarha Maksima Crkolez i crkvicu sv. Nikole u Pećkoj patrijaršiji, izradio je isto takve freske u crkvi sv. Trojice manastira Praskvice, 1681. Nastavak i poslednji u tom nizu je živopis<em> daskala Dimitrija,</em> osnivača lokalne laičke bokokotorske ikonopisne škole skraja XVII do pol. XIX <em>v.,</em> u crkvama sv. Đorđa u Šišićima u Grblju, skraja XVII<em> v.,</em> sv. Petke iz 1704 u Mrkovi na Luštici sv. Nikole u Pelinovu u Grblju, 1717–18. Gornji sloj fresaka manastira Podmaine kod Budve i freske u crkvi sv. Krsta u Novoselu iznad Petrovca radio je isti nepoznati majstor, za koga se po natpisima može tvrditi da je došao iz ist. krajeva naše zemlje.<br /> Minijaturno slikarstvo u Crnoj Gori nije u poznom Srednjem veku produžilo liniju inovacija i vlastitih traženja svojstvenih arhitekturi i monumentalnom slikarstvu ranog perioda. Najznačajniji crnogorski rukopis, &raquo;Cetinjski psaltir&laquo; zagrebačke Sveučilišne knjižnice (R. 3349), iz prve pol. XV ima prastaru ornamentiku, koja preko Bolonjskog psaltira, kapuanskih rukopisa IX i X<em> v.</em> i irske ornamentike koju su sa sobom doneli redovnici ital. manastira Bobbio, ukazuje na puteve kojim je ona išla od Irske, preko Mediterana u Rusiju. Ovaj rukopis neće ostaviti nikakvog traga u srp. umetnosti, budući da je kopirao uzore odavno prevaziđene. Ni 4 portreta jevanđelista u &raquo;Četvorojevanđelju&laquo; cetinjskog manastira (br. 5, iz 1613), jednostavno, brzo i slobodno crtana, ne vezuju se čvršće za crkvenu umetnost u Crnoj Gori. S ruskih uzora su minijature &raquo;Šestodneva&laquo; i &raquo;Kozme Indikoplova&laquo; iz manastira sv. Trojice kod Pljevalja, koje je 1649 radio <em>Andrija Raičević</em> iz sela Toca. Drugi svetotroički rukopis, &raquo;Četvorojevanđelje&laquo; s poč. XVII<em> v.,</em> rad<em> dijaka Dmitra</em>, ide u najlepše srp. rukopise sačuvane iz toga doba. U NikoljPazaru (Bijelom Polju) nastalo je u XVI i XVII<em> v.</em> nekoliko rukopisa koji se oslanjaju na stare srp. minijature ali sa svim osobinama slobodnijih kopija. &raquo;Trojičko jevanđelje&laquo; (br. 39, iz 1546) i &raquo;Cetinjsko jevanđelje&laquo; (br. 21, iz 1562) pisao je<em> đak Jovan,</em> a<em> đak Vuk,</em> takođe iz tih krajeva, &raquo;Čačansko jevanđelje&laquo; iz 1554 i &raquo;Prolog&laquo; (br. 38) u manastiru Nikoljcu, 1570. Na način kako su slikani svetitelji u XIV<em> v.</em> radi svoje komplikovane minijature i nikolipazarski prepisivao<em> pop Cvetko.</em><br /> U mnogo jačoj organskoj vezi sa živopisom je ikonopis u poznom Srednjem veku u Crnoj Gori. U najvećem broju slučajeva ikone koje su sačuvane u Crnoj Gori pokazuju da su malim zografima one često služile kao priručnici za zidno slikarstvo, osobito ako je bilo u pitanju ilustrovanje hagiografskih legendi. Mnogo manji je bio uticaj živopisa na ikonopis, što pokazuje i hronologija njihova nastanka, bar kod onih majstora koji su podjednako radili obe vrste. Kao što je slučaj s ilustrovanjem crkvenih knjiga, ali ne i sa živopisom, ikonopis u Crnoj Gori pruža nam mogućnost da uočimo nekoliko centara koji, iako nisu postali škole, imaju sve osobine zanatskoumetničkih radionica, često vrlo plodnih i dugotrajnih. Dok se oko NikoljPazara i Pljevalja okupljao dosta velik broj prepisivača i iluminatora, glavna ikono pisačka radionica bila je u manastiru Morači. Ona je svakako osnovana onda kad je izrađen veliki ikonostas u manastirskoj crkvi, na kojem su radovi od nekoliko ruku. Mada u Morači nije nađena nijedna ikona Đorđa Mitrofanovića, najverovatnije je da je on, boraveći u njoj, i njih radio. Veoma je upadljiva njegova saradnja na jednom broju ikona s kir Kozmom, svojim učenikom, s kojim se pokatkad zajednički potpisivao i koga je besumnje potstakao svojim hilandarskim ciklusom scena iz života sv. Save da naslika 1645 veliku poznatu moračku ikonu &raquo;Sv. Simeon Nemanja i sv. Sava&laquo;. Kir Kozmin učenik u Morači je i ikonopisac <em>Avesalom Vujičić,</em> iguman manastira, koji je izradio veliku moračku ikonu sv. Luke sa žitijem, 1673. Mnogo više nego on koristio se Mitrofanovićevim i osobito kir Kozminim poukama <em>zograf Radul,</em> koji je ostavio lep broj ikona, mnogo boljih od njegovih zidnih slika. Radulov učenik (verovatno u Praskvici, 1681)<em> daskal Dimitrije</em> prenosi posle propasti moračke radionice njenu ikonografiju, likovni tretman i tehniku u Boku Kotorsku, gde sa svojim naslednicima i učenicima završava onu monašku ikonopisnu liniju, veoma jasno izdiferenciranu, koja je na relaciji HilandarMoračaBoka Kotorska ostvarila potpuno zaokrugljen i celovit umetnički pokret. Ostali manji ikonopisni centri – Nikolj-Pazar, Pljevlja, Piva – redovno su završavali svoju de latnost čim su bile zadovoljene potrebe manastira oko kojih su se formirali i neposredne njihove okoline. Najveći broj ikona u njima radili su majstori koji su živopisali crkve i za crkvene potrebe prepisivali i ilustrovali knjige. Ono što je dolazilo sa strane uglavnom potiče od poklona prilikom vizitacija i hadži luka. Među njima ima i velik broj poznih italokritskih i rus. ikona, s kojih su mnogi elementi preuzimani i unošeni u srp. kasni ikonopis. Najuočljivija je pojava visokih ikonostasa (Piva) poreklom iz Rusije, a zatim tipično ruskih (Pokrov Bogorodičin) i italokritskih tema (žitije sv. Spiridona). Daleki odblesak Rajmondieve grafike, preko štampanih nem. i holand. priručnika, susreće se u ikonama koje su radili bjelopoljski<em> Lazovići (</em><em>pop Simo </em>i sin mu<em> Aleksa).</em> Njihovi radovi, a osobito Aleksin grafički priručnik, već sasvim odišu evr. barokom.<br /> Najveće naše manastirske riznice kovanog zlata i srebra i ostalih predmeta primenjene crkvene umetnosti u Trojici pljevaljskoj i u Savini, ogroman broj duboreza (uglavnom na ikonostasima i okvirima ikona) s impozantnim brojem poznatih majstora-zanatlija, pokazuju zajedno s arhitekturom, skulpturom i slikarstvom da je umetnost u Crnoj Gori bila zastupljena u svim oblicima i tehnikama.<br /> LIT.:<em> Đ. Stratimirović,</em> O prošlosti i neimarstvu Boke Kotorske, Spomenik SA, 1895, XXVIII. –<em> M. Vasić,</em> Arhitektura i skulptura u Dalmaciji, Beograd 1922. –<em> R. M. Grujić,</em> Psaltir Cetinjski, Nastavni vjesnik, 1910–11, str. 173–179. –<em> A. Deroko,</em> Srpski spomenici u okolini Skadra, SKG, 1926. –<em> Lj. Karaman,</em> Deux portraits des souverains yougoslaves sur les monuments dalmats du moyen &acirc;ge, Byzantion, 1927–28. –<em> Isti,</em> Freske sv. Mihaila kod Stona, VjHAD 1928. – <em>M. </em><em>Vasić,</em> Žiča i Lazarica, Beograd 1928. – <em>A. Grabar</em><em>,</em> R&eacute;cherches sur les influences orientales dans l&rsquo;art balcanique, Paris 1928. – <em>A. Deroko</em><em>,</em> Nemanjina crkva sv. Bogorodice u Bistrici, Glasnik Skopskog naučnog društva, 1929. –<em> Isti,</em> U Bodinovoj prestonici, Starinar, 1930. –<em> V. Petković, </em>La peinture serbe du Moyen Age, I i II, Beograd 1930 i 1934. – <em>D. </em><em>Bošković, </em>Izveštaj i kratke beleške s putovanja, Starinar, 1931. –<em> A. Deroko,</em> Crkva Sv. Gjorgja u Podgorici, Narodna starina, 1932. –<em> Isti,</em> Morača, Starinar, 1932. – <em>Isti,</em> Na svetim vodama Lima, Glasnik Skopskog naučnog društva, 1932. –<em> D. Vuksan,</em> Rukopisi cetinjskog manastira, Zbornik za istoriju Južnih Slovena, 1936. –<em> Đ. Bošković,</em> Ikona Dečanskoga u Bariju, Starinar, 1937. –<em> L. Mirković,</em> Crkvene starine iz Dečana, Peći, Cetinja i Praskvice, Godišnjak muzeja Južne Srbije, 1937. –<em> Đ. Bošković,</em> Izveštaj o ispitivanjima srednjevekovnih spomenika na našem Južnom Primorju, Spomenik SA, 1938, LXXXVIII. – <em>I.</em> <em>Stjepčević,</em> Katedrala sv. Tripuna u Kotoru, Split 1938. –<em> H. JI. </em><em>Onyuee</em><em>, Н. Л. Окунев, </em>Манастир Морача в Черногории, Вуzаntinoslavica, 1939–46. – <em>G</em><em>. </em><em>Miller</em><em>,</em> &Eacute;tudes sur les &eacute;glises de Rascie, L&rsquo;art byzantin chez les Slaves, I, Paris 1939. – <em>A</em><em>. </em><em>Deroko</em><em>,</em> Les deux &eacute;glises des environs de Ras, ibid. – <em>Lj</em><em>. </em><em>Karaman</em><em>,</em> O spomenicima VII i VIII stoljeća u Dalmaciji, VjHAD, 1941. –<em> V. Petković</em> i<em> Đ. Bošković,</em> Manastir Dečani, I i II, Stari srpski umetnički spomenici SA, 1941, II. –<em> C. Fisković,</em> Popravak benediktinske crkve na otoku Mljetu, Ljetopis JA, 1949, 55. –<em> V. Petković,</em> Pregled crkvenih spomenika kroz povesnicu srpskog naroda, Posebna izdanja SAN, 1950, CLVII. –<em> S. Radojčić,</em> Stare srpske minijature, Beograd 1950. –<em> Lj. Karaman,</em> Pregled umjetnosti u Dalmaciji, Zagreb 1952. –<em> J. Tadić,</em> Grada o slikarskoj školi u Dubrovniku XIII: XVI veka, I i II, Građa SAN, 1952, IV i V. – <em>A</em><em>. </em><em>Mayer</em><em>,</em> Kotorski spomenici, I, Zagreb 1952. –<em> A. Deroko,</em> Monumentalna i dekorativna arhitektura u srednjovekovnoj Srbiji, Beograd 1953. –<em> S. Radojčić,</em> O slikarstvu u Boki Kotorskoj, Spomenik SAN, 1953, CIII. –<em> J. Stojanović-Maksimović,</em> O srednjevekovnoj skulpturi Boke Kotorske, ibid. – <em>C. Fisković,</em> O umjetničkim spomenicima grada Kotora, ibid.– <em>S. Radojčić,</em> Majstori starog srpskog slikarstva, Beograd 1955. –<em> V. Korać, </em>O monumentalnoj arhitekturi srednjevekovnog Kotora, Spomenik SAN, 1956, CV. –<em> J. Stojanović-Maksimović,</em> Nekoliko priloga istoriji umetnosti u Boki Kotorskoj, ibid. –<em> Đ. Bošković,</em> Istraživački, arheološki i konzervatorski radovi u Starom Baru 1951–55, Zbornik zaštite spomenika kulture, 1957. –<em> Isti, </em>Arhitektura srednjeg veka, Beograd 1957. –<em> Isti,</em> Pregled arheoloških iskopavanja 1955 (Ulcinj), Starinar, 1958. –<em> Đ. Bošković</em> i<em> V. Korać</em>, Ratac, ibid. –<em> M. Kašanin,</em> Izložba srednjevekovnih fresaka (Uvod), Beograd 1958. –<em> G. Subotić, </em>Kraljica Jelena Anžujska – ktitor crkvenih spomenika u Primorju, Istoriski glasnik, 1958. –<em> A. Skovran-Vukčević,</em> Freske XIII veka u manastiru Morači, Zbornik radova Vizantološkog instituta SAN, 1958, V. – <em>S. Radojčić,</em> Studije o umetnosti XIII veka, Glas SAN, 1959, CCXXXIV. –<em> V. Đurić,</em> Srpska srednjevekovna umetnost i Zapad, Historiski pregled, 1959. –<em> P. Mijović, </em>Freske u pevnici Balše III u Praskvici, Starinar, 1959.&lt;tab&gt;P. Mvić.<br /> <strong>Umjetnost baroka</strong> v.<em> Barok, Crna Gora<br /> </em><strong>Likovna umjetnost u Crnoj Gori XIX i XX v.</strong> U prvoj pol. XIX<em> v.</em> u Crnoj Gori umjetnost je skromnijeg obima i nadovezuje se na raniji period. U to vrijeme zapažena je djelatnost ikonopisca<em> Aleksija Lazovića</em> iz Bijelog Polja, koji u Baošićima, u crkvi sv. Nikite, podignute 1802, slika ikonostas 1806, a 1833 u Reževiću ikonostas u crkvi Uspenja Bogorodice. Oko 1831, neki nepoznati majstor retušira živopis u maloj crkvi Savine kod Hercegnovog. U XIX<em> v.</em> pominju se i dalje<em> Georgije, Hristifor</em> i<em> Ivo Rafajlović,</em> koji rade freske, ikone i ikonostase. Druga pol. XIX<em> v. </em>u Crnoj Gori je zanimljiva zbog pojave slikara stranaca. Među njima je bio <em>Th</em><em>&eacute;</em><em>odore</em> <em>Val</em><em>&eacute;</em><em>rio</em><em>,</em> koji boravi u Crnoj Gori oko 1864, a dvije godine docnije izdaje u Parizu grafičku mapu pod nazivom &raquo;Le Mont&eacute;n&eacute;gro&laquo;. U taj period ide djelatnost češ. slikara <em>Jaroslav</em><em>a Čermaka,</em> čije preokupacije se kreću u oblasti figuralne kompozicije i portreta nar. glavara sa crnogorskog dvora. I<em> Ferdo Kikerec (</em><em>Quiquerez</em><em>)</em> posjećuje Crnu Goru. Za njega se pretpostavlja da ga je dvor angažovao da izradi nekoliko slika crnogorskih bojeva; nekoliko portreta se čuva u privatnom vlasništvu nekih crnogorskih porodica. Docnije u Crnu Goru dolaze<em> Vlaho Bukovac</em> i<em> Paja Jovanović,</em> a knjaza Nikolu slika<em> Celestin Medović.</em><br /> Slikari stranci su sigurno dali potstreka za razmah umjetnosti u Crnoj Gori. Mnogi talentovani crnogorski mladići se otad orijentišu u tome pravcu. Jedan od prvih crnogorskih slikara novijeg vremena je<em> Anastas Bocarić</em> (1864–1944), rodom iz Budve, koji je svoje slikarske studije završio u Atini. Pretpostavlja se da se vratio devedesetih godina XIX<em> v.</em> i nastanio na Cetinju, gdje je radio portrete na dvoru, medu kojima, može biti, i portret kneginje Zorke. Slikao je teme iz nacionalne istorije, glorifikujući borbu za slobodu i ideju ujedinjenja. Poslije je živio u Zadru, Zagrebu, Sarajevu i Beogradu. Jedno vrijeme je bio nastavnik srp. škole u Solunu, a poslije 1918 je došao u Novi Sad, odakle se ponovo vratio u Crnu Goru 1932. Umro je u Perastu 1944, a po ličnoj želji sahranjen je u Budvi. Pored Bocarića, u isto vrijeme, radi slikar<em> Marko Gregović </em>(1867–1939) koji poslije završenih studija u Beču dolazi u Crnu Goru. Gregović se najviše bavio portretom; od njega je sačuvan veći broj portreta poznatijih ljudi iz Crne Gore. Oni su bez dublje psihološke analize i pretežno reprezentativnog karaktera. Gregović je radio i ikonostase. Zna se da je naslikao ikonostas za crkvu sv. Trojice u Reževićima. Kasnije je napustio Crnu Goru i živio u Dubrovniku, Mostaru i Beogradu, gdje je umro oko 1939. Iz perioda između dva rata malo je poznato od djelatnosti Gregovića u Beogradu, a sačuvan je i neznatan broj radova na osnovu kojih bi se rekonstruisalo njegovo slikarsko djelo. Ovom krugu slikara pripada i <em>Ilija Šobajić</em> (1876–1953). Svoje slikarsko obrazovanje je stekao u Beču i Parizu. Poslije završenih studija je došao na Cetinje, gdje je izvjesno vrijeme radio kao prof. crtanja. Pretežno se bavio grafikom i akvarelom, a vrlo malo uljanim slikarstvom. Njegovo interesovanje je vezano za figuru i pejzaž, no u njima više preovlađuje zanatska nego likovna vrijednost. Smatra se da je Šobajić izradio crteže za crnogorski papirni novac štampan u Cetinju i crteže za crnogorske poštanske marke štampane oko 1919. Poslije 1918 bio je prof. Umjetničke škole u Beogradu, gdje je umro 1953. Krajem XIX<em> v.</em> u Crnoj Gori je radio i slikar<em> Špiro Bocarić</em> (1878–1941) poslije završenog školovanja u Veneciji. Njegovo stvaralaštvo je slabo poznato, izuzimajući nekoliko sačuvanih portreta u Cetinju i Budvi; veći broj njegovih slika je propao u vrijeme rata, kada je slikar zatvoren i strijeljan od ustaša 1941 u Banjoj Luci.<br /> U starijoj generaciji crnogorskih umjetnika nalazi se<em> Pero Poček</em> (1878–), slikar iz Cetinja. Školovao se u napuljskoj akademiji, a potom se vratio u Crnu Goru. Slikao pejzaže, portrete i figuralne kompozicije istor. karaktera. Medu najbolje njegove radove idu genrei &raquo;Guslar&laquo; i &raquo;Vršidba&laquo;. Od portreta je najimpresivniji &raquo;Portret Maksima Gorkog&laquo;, rađen na Capriu, koji je Poček izlagao 1911 u paviljonu Srbije na rim. izložbi. Poček se školovao u Italiji, na uzorima akademskog realizma. Kasnije, naročito oko 1910, on slika jako rasvijetljenom paletom; pejzaži nastali u to vrijeme pretstavljaju znatan korak unapred. Poslije 1920 manje se zna o njegovoj djelatnosti, mada je poznato da slika ciklus motiva iz Pompeja i Herkulanuma i ciklus tema iz &raquo;Gorskog vijenca&laquo;. U isto vrijeme počinje da stvara<em> Đoko Popović </em>(1887–1911), iz Ulcinja, koji je svoje slikarsko obrazovanje stekao u Beogradu i Napulju. Popović se bavio pejzažom i portretom. Od njega je sačuvano vrlo malo slika. Svojim likovnim kvalitetima ističe se portret lađara Ramadana. Popović je umro u 24. god. života, te nije imao prilike da razvije svoje slikarske sposobnosti, ali je ostavio za sobom dokaza o profinjenoj emotivnosti.<br /> Starijoj generaciji pripada i vajar<em> Marko Brežanin</em> (1883–1956), iz Spiča. Otpočeo je obrazovanje na Obrtnoj školi u Ljubljani, 1906, a oko 1910 nastavlja studije u Beču; za vrijeme Prvoga svjetskog rata pojavljuje se u Cetinju, gdje radi veliki betonski reljef Crne Gore. Poslije 1919 naseljava se u Beogradu, gdje ga i smrt zatječe 1956. Brežanin se pretežno bavio portretom. Tu je došao do znatnih rezultata. Izradio je portrete Ilije Stanojevića, Iva Vojnovića, Uroša Predića i drugih.<br /> Najstarija grupa crnogorskih umjetnika, koja je djelovala neorganizovano i nije pretstavljala cjelinu, imala je jednu zajedničku crtu, patriotsku, koja se stalno provlačila kroz njihovo slikarstvo. Radeći u vrlo teškim uslovima, daleko od velikih centara, vaspitavani u duhu akademskog realizma, umjetnici iz te grupe su dokraja ostali u konzervativnoj struji, plašeći se novina koje su u njihovo vrijeme zatalasale evr. umjetnost.<br /> Generacija između dva svjetska rata više čini cjelinu. Većina njenih pripadnika je stalno nastanjena u Beogradu, vezana za djelatnost umjetničkih grupa<em> Lada, Oblik</em> i drugih. No zbog toga je u to vrijeme slab intenzitet likovnog života u Crnoj Gori. Iz toga kruga se izdvaja<em> Mato Đuranović</em> (1895–), čije je slikarsko obrazovanje vezano za Ameriku, te odudara od koncepcije ostalih naših umjetnika. Školovao se u New Yorku, a izlagao u Washingtonu, Galvestonu i Houstonu. Više je poznat po djelatnosti poslije 1945, otkad izlaže kod nas sa ostalim crnogorskim umjetnicima. Najviše slika primorske pejzaže.<br /> Sa<em> Milom Milunovićem</em> (1897–) počinje nov tretman u crnogorskom slikarstvu. Milunović se školovao u Firenci i duže vremena živio u Parizu. Nekoliko njegovih najranijih radova nalazi se u privatnom vlasništvu nekih cetinjskih porodica i u zbirci Umjetničke galerije. Docniji Milunovićev rad je vezan za Beograd, ali se time ne prekida njegova veza sa Crnom Gorom, a posebno s crnogorskim primorskim pejzažem, koji ostaje stalna tema njegovog slikarstva. Njegova veza s Crnom Gorom je potencirana poslije 1945, kad je, s<em> Petrom Lubardom</em> i još nekim crnogorskim slikarima, organizovao na Cetinju prvu Umjetničku školu i Udruženje likovnih umjetnika Crne Gore.<br /> Krugu crnogorskih umjetnika koji su radili između dva rata u Beogradu pripadaju vajar<em> Risto Stijović</em> i slikari<em> Miloš Vušković, Jovan Zonjić, Mirko Kujačić, Mihailo Vukotić</em> (1904–1944), <em>Petar Lubarda, Ivo Novaković</em> (1913–1941) i<em> Milan Božović. </em>U Crnoj Gori su u to vrijeme radili, kao prof. crtanja, slikari <em>Savo Vujović</em> i<em> Vuko Radović,</em> kojima se pridružio<em> Ivo Novaković. </em>Oni su pretežno slikali crnogorski pejzaž. Oko 1935, Novaković je izradio niz linoreza i platna sa socijalnim temama.<br /> U vrijeme rata prestaje svaka umjetnička djelatnost u Crnoj Gori da bi poslije Oslobođenja, prvi put u Crnoj Gori, počela organizovana zajednička akcija, koja je dala dobrih rezultata. Tad se javlja veći broj talentovanih mladih umjetnika, čija intenzivna djelatnost, uz institucije vezane za ovu granu umjetnosti, donosi nov polet, sada direktno vezan za Crnu Goru, gdje izbijaju nova imena:<em> Velisa Lekovića, Luka Tomanovića, Aca Prijića, Draga Đurovita, Voja Stanica, Đorda Pravilovića, Gojka Berkuljana, Mirka Bulajića, Cvetka Lainovića, Branka Tomanovića, Ksenije Vujović, Miodraga Đurića</em> i drugih.&lt;tab&gt;V. Đć.<br /> <em>VIDI PRILOG</em>
<strong>CRNAC,</strong> lokalitet na Butmiru, u Sarajevskom polju, s nekropolom od 59 stećaka različitih oblika, najviše sanduka, relativno velikih dimenzija. Nemaju ukrasa. Na jednome je natpis koji sadrži ime pokojnika Bogočina, sina kneza Stipka Ugričića, te ime pisara Ugarka. Središnja skupina stećaka stoji na ostacima neke ant. građevine.<br /> LIT.:<em> V. Vuletić-Vukasović,</em> Starobosanski natpisi u Bosni i Hercegovini, SHP, 1896, str. 161–162. –<em> Ć. Truhelka,</em> Srednjovjeki natpis u Kotorcu, GZMBiH, 1896, str. 217–218.&lt;tab&gt;Š. Bić.
<strong>CRNAC, Mihoč Nikolin</strong> (pravo ime<strong> Mihoč Nikolin</strong>), dubrovački slikar potkraj XV i u početku XVI<em> v.,</em> sin Nikole Dobrašinovića. U radionici Božidara Vlatkovića učio kao šegrt. Osamostalio se i486; budući da nije mogao otvoriti sopstvenu &raquo;botegu&laquo;, radio kao pomoćnik kod drugih dubrovačkih majstora. Tako se 1488 i 1489 vezao uz slikare Petra Mihajlovića, a 1512 pojavljuje se kao zastupnik svoga zeta i učitelja B. Vlatkovića. Nije očuvano nijedno njegovo delo. Zna se, da je sarađivao dva meseca krajem 1515 sa Vickom Lovrinim na jednoj većoj oltarskoj slici za Dubrovkinju Maru Ilijinu.&lt;tab&gt;V. Đu.<br /> LIT.:<em> K. Kovač,</em> Nikolaus Ragusinus und seine Zeit, Jahrbuch des Kunsthistorischen Institutes der K. K. Zentralkommission f&uuml;r Denkmalpfege, Wien 1917, Beiblatt, str. 32 i 51. – <em>J</em><em>. Tadić,</em> Građa o slikarskoj školi u Dubrovniku XIII–XVI v., II, Grada SAN, 1952, V, br. 527, 612, 628, 646, 780, i 943.
<strong>CRNAČ,</strong> selo jugozap. od Trebinja u Dživarskom polju, B. i H. Niže sela nalaze se ostaci starokršćanske bazilike sv. Petra &raquo;od Polja&laquo; i ruševine romaničke crkve sv. Pavla. Oko tih su spomenika ostaci ant. naselja, koje je ležalo uz cestu, što je vodila iz Cavtata u Trebinje. Starokršćanska bazilika sv. Petra imala je križni tlocrt s polukružnom apsidom i pravokutnim poprečnim brodom; po tlocrtu je slična Honorijevoj bazilici u Solinu (VI<em> st.</em>). God. 1906–07 sagrađena je na ruševinama bazilike sv. Petra pravoslavna crkva. Tada je pri kopanju temelja za novu crkvu i raskopavanju grobnice u crkvi sv. Petra pronađen srebrni novac bizant. cara Nićifora Foke (963–69). Na jednoj nadgrobnoj ploči sačuvan je natpis ćirilicom, po mišljenju S. Delića sličan natpisu Kulina bana.<br /> Nešto manja crkva sv. Pavla, smještena lijevo od bazilike sv. Petra, imala je križni tlocrt s apsidom i poprečnim brodom iznutra polukružno svedenima, na trapeznoj osnovi. Transept i apsida završavaju svedenim prozorima. Vrata su u juž. zidu, a nešto niže od tih vrata zazidana su nekadašnja veća, svedena vrata s kapitelima. Zidovi ruševine sv. Pavla visoki su 4<em> m</em><em>.</em> Građevni materijal upućuje na to da je ova crkva sagrađena od ruševina nekog starijeg objekta, ali dosad nije još utvrđeno od kojega, i kakva mu je bila namjena.<br /> Starokršćanska bazilika sv. Petra spominje se u Dukljanskoj kronici kod nabrajanja župa i mjesta u Travuniji kao<em> monasterium Sancti Petri de Campo.</em> Po M. Orbiniu, župan Desa sahranjen je u Trebinju u crkvi<em> di S. Pietro del Campo.</em> God. 1346 kod nabrajanja crkava spominje se i<em> ecclesia Sancti Petri de Campo,</em> a u dubrovačkim spomenicima iz 1401 i 1411 navodi se<em> ecclesia Sancti Petri de Tribigna.</em> – Po K. Jirečeku<em> (Das christliche Element...) </em>svi se ovi podaci odnose na ruševine crkve sv. Petra, kojoj on označuje položaj (po A. Evansu) uz rimski put iz Cavtata u Trebinje kod sela Čičeva (teritoriju Čičeva pripadalo je u Srednjem vijeku i selo Crnac).<br /> LIT.: <em>S. R. Delić,</em> Petrov manastir kod Trebinja, GZMBiH, 1912, str. 275–282 i 1913, str. 129–132.&lt;tab&gt;D. Br.
<strong>CRNČIĆ, Menci Clement,</strong> slikar i grafičar (Bruck na Muri, 3. IV. 1865 – Zagreb, 9. XI. 1930). Svršio vojnu školu u Beču. Napustio je vojničku karijeru i polazio umjetničku akademiju u Beču, a nakon toga kao stipendist hrv. vlade dvije godine akademiju u M&uuml;nchenu (klasa N. Gysisa). Jednu sezonu radi na kazalištu u Coburgu u Njemačkoj kao slikar dekoracija. Imenovan za učitelja&rsquo; crtanja na Obrtnoj školi u Zagrebu, ali je to mjesto napustio i počeo samostalno slikati kao profesionalac. Kršnjavi ga je, pošto se C. afirmirao kao slikar marina (Hrv. Primorje i Istra), poslao kao stipendista na studij grafike u Beč. Bakrorez i bakropis uči kod W. Ungera na bečkoj akademiji. God. 1900 vraća se u Zagreb, gdje s B. Čikošem otvara privatnu slikarsku školu, koja je od 1907 pod vladinom upravom, a kasnije je postala Akademija likovnih umjetnosti, na kojoj je C. do kraja života profesor. Pravi član JA od 1919, a 1920–28 direktor Strossmayerove galerije, koja za njegove uprave dobiva nov postav po suvremenijim muzeološkim principima. – U vrijeme svog studija u Beču i M&uuml;nchenu C. slika u mirnim tonalitetima većinom figuralne prikaze (<em>Djevojčica; Starac Ijušti kukuruz; Akt</em> – propao prilikom požara Crnčićeva ateliera), najneposrednija svoja slikarska djela, u kojima je bliz onom realizmu m&uuml;nchenskoga kruga, na koji je posredstvom W. Leibla utjecao G. Courbet. Na svojim studijskim putovanjima Primorjem i Istrom njegova paleta postaje sve otvorenija, slika pleneristički u smislu Bukovčeve zagrebačke škole. Fasciniraju ga preljevi na morskoj površini<em> (Bonaca),</em> titranje atmosfere i igra svijetla i sjene na divljem kršu i škrtoj vegetaciji primorskih krajeva<em> (Triptih; Primorje; Pogled na Velebit).</em> U te svoje primorske pejzaže unosi tekovine &raquo;zagrebačke šarene škole&laquo;, kojoj postaje, uz F. Kovačevića, glavni predstavnik u pejzažnom slikarstvu. Njegove marine postaju pojam u hrv. umjetnosti; potražnja za njima stalno raste, pa je C. često potaknut da u atelieru varira radove, koje je radio u prirodi. Kad je nakon Prvoga svjetskog rata odabrao Novi Vinodol za svoje stalno ljetno boravište, počeo je gotovo isključivo slikati Novi i njegovu okolicu. Jednokratni ljetni boravak u Bohinju pokazao je, da je C. toliko srastao s marinom i primorskim pejzažom, te se nije mogao inspirirati sumornim i melankoličnim pejzažom alpskog jezera. Koliko je god Crnčićevo slikanje marina povremeno prelazilo u hiperprodukciju, u cijelom njegovu opusu ima nekoliko ostvarenja našega primorskog pejzaža, koje kasnije generacije nisu nadmašile. C. je slikao i pejzaže iz okolice Zagreba (vedute Samobora u snijegu), koji nisu dosegli razinu njegovih marina. Izuzeci su tonski tretiran zagrebački<em> Glavni kolodvor</em> (1929) i njegov posljednji rad <em>Pogled na Savu kod Podsuseda,</em> slikan na dan smrti. C. je radio i portrete (Vladimir Mažuranić, Antun Bauer, D. Gorjanović-Kramberger, D. Freudenreich, autoportret), a također i nacrte za kazališne kostima.<br /> Od njegova slikarskog rada, koji u likovnim prilikama i u razvoju hrv. slikarstva znači sponu između XIX i XX<em> st.,</em> značajniji je njegov pionirski rad u grafici. C. je prvi izraziti grafičar u hrv. umjetnosti; u svojim grafičkim radovima on se izražava više valeurski, a manje linearno.<br /> U cjelokupnoj njegovoj grafici dominira tehnika bakropisa, koja mu je omogućivala tonska rješavanja. Njegova se grafika razvija u sličnim uvjetima kao i njegovo slikarstvo: u početnoj fazi pretežni su motivi, koji već po tematici zahtijevaju tretiranje u tamnim tonovima (literarne teme<em> Osamljena; Posljednji svoga roda; Ave Maria</em>); slijedi faza zagrebačkih motiva<em> (Bakačeva kula; Jelačićev trg; Seljakinje na Dolcu; Splavnica)</em>, koje često i kolorira, dok u posljednjoj fazi njegove ploče postaju mutne, a kontrasti svijetla i sjene odviše naglašeni<em> (Ledenice),</em> Od njegovih grafičkih radova najviši je domet dosegao u listovima<em> Medveja</em> i <em>Nedjelja prije podne u Lovranu,</em> te u portretima V. Lunačeka i F. Mixicha. C. je kao izvrstan pedagog odgojio niz grafičara (T. Krizman, B. Šenoa, Lj. Babić, M. Krušlin, M. D. Gjurić i dr.). Radio je ilustracije za sarajevsku<em> Nadu</em> (od 1895), za edicije<em> V. Heck</em> u Beču i<em> Seemann</em> u Leipzigu, te za Njegošev<em> Gorski vijenac </em>(1904). – C. je izrazit crtač; velik broj skica i studija služi mu kao priprava za veće radove. On fiksira čovjeka u pokretu, izvodi minuciozan crtež perom (vinjete) ili nabacuje konture brzim potezom olovke. O njegovoj mnogostranosti svjedoči i niz karakternih studija-karikatura (sa sjednica Društva umjetnosti) i satira (humoristički časopis &raquo;Satir&laquo;, 1901), pa i sasvim dekorativnih osnova.&lt;tab&gt;D. Kt.<br /> DJELA. Ulja:<em> Djevojčica,</em> 1890;<em> Slavonac Ijušti kukuruz,</em> 1891;<em> Bonaca,</em> 1906 (sve u Modernoj galeriji u Zagrebu);<em> Jugovina; Primorje; Pogled s Plasa,</em> 1909 (triptih, pobočne panneaue slikali Lj. Babić i M. Krušlin);<em> Bribir</em> i<em> San Marino </em>(Zagreb, Moderna galerija);<em> Plitvička jezera; Porto Teplo; Žrnovnica; Glavni kolodvor,</em> 1929 (Beograd),<em> Pogled na Savu iz Podsuseda.</em> – Grafika:<em> Nedjelja prije podne u Lovranu,</em> 1894;<em> Medveja,</em> 1895;<em> Osamljena; Posljednji svoga roda, </em>1895–97;<em> Pod zidom,</em> 1910;<em> Bakačeva kula,</em> 1910;<em> Dolac,</em> 1910–11,<em> Splavnica,</em> 1915;<em> Drivenik,</em> 1920;<em> Grižane,</em> 1920;<em> Ledenice,</em> 1923;<em> Ogulinska cesta, </em>1927;<em> Vrbnik,</em> 1930.<strong><em><br /> </em></strong>LIT.:<em> M. Dežman,</em> Menci Cl. Crnčić, Život, 1901 –<em> I. Kršnjavi,</em> Pogled na razvoj hrvatske umjetnosti u moje doba, HK, 1905, str. 290, 302–303. –<em> A. G. Matoš,</em> Menci Klement Crnčić, Savremenik, 1910. –<em> V. Lunaček,</em> Dvadesetipetgodišnjica Crnčićeva rada, Obzor, 1925. –<em> A. Schneider,</em> In memoriam Menci Cl. Crnčić, HR, 1931. –<em> Isti,</em> Menci Klement Crnčić, Ljetopis JA, 1932, 44. – <em>Lj. Babić,</em> Umjetnost kod Hrvata u XIX stoljeću Zagreb 1934, str. 119–123.<strong><br /> </strong><em>VIDI PRILOG.</em>
<strong>CRNČIĆ-VIRANT, Lina,</strong> slikarica (Zagreb, 1879 – 1949). Učila u Zagrebu u privatnoj slikarskoj školi B. Čikoša i M. Cl. Crnčića. Udala se za M. Cl. Crnčića i radila pod njegovim utjecajem. Najviše je slikala marine, primorske pejzaže i vedute, te nešto portreta i figuralnih kompozicija s motivima selianka kod rada<em> (Vrbnik; Motiv iz Novoga; Ljetnikovac; Stari park; Zima; Primorka).</em> Ilustrirala i opremala knjige (Kranjčevićeve pjesme; J. Truhelke<em> Zlatni danci; Grimmove priče</em>). Na njen poticaj osnovan je 1928<em> Klub likovnih umjetnica</em> u Zagrebu, kojemu je bila prvom predsjednicom.&lt;tab&gt;M. Ru.
<strong>CRNGROB,</strong> hodočasnička crkva Bogorodice, 5<em> km</em> sjev. od Škofje Loke, Slovenija. Sadašnji oblik crkve rezultat je mnogih pregrađivanja od kasnoga Srednjeg vijeka do XIX<em> st.</em> Prvotna romanička kapela postepeno se pretvorila u doba gotike u trobrodnu crkvu s ravnim stropom, koja je prije 1453 bila križno-rebrasto presvođena. God. 1521–24 umjesto 3 apside sagrađen je nov trobrodni kasnogotički prezbiterij dvoranskog tipa i masivan zvonik na juž. strani (majstor Jurko Streit). God. 1858 dograđen je na zapadu pseudogotički trijem na stupovima. Istovremeno s gradnjom crkve nastale su i zidne slike. Najstariji je<em> Marijin ciklus</em> na sjev. zidu crkvenog broda u ranogotičkom stilu (početak XIV<em> st.</em>). Vremenski mu slijedi giotteskni ciklus<em> Muka Kristova </em>na fasadi produžene ranogotičke crkve iz druge pol. XIV<em> st.</em> (pripada stilu furlanskih slikara) i srednji sloj fresaka na sjev. zidu iz kraja XIV<em> st.</em> U ist. dijelu sjev. broda nalaze se slike majstora Volbenka iz 1453 s prizorima:<em> Rođenje Isusovo, Sv. Volbenk, Ana Samotreća</em> i dr., nastale nakon presvođivanja crkvenih brodova u zakašnjelom idealizmu &raquo;mekanog stila&laquo;. God. 1464 nastala je na vanjskoj strani slika<em> sv. Krištofa.</em> Ikonografski je najznačajnija slika<em> sv. Nedelje</em> na zap. fasadi crkve pod trijemom sa 47 sačuvanih prizora iz dnevnog života Srednjeg vijeka, slikanih na pozadini iza lika Krista-patnika, djelo radionice Janeza Ljubljanskoga, iz sredine XV <em>st</em><em>.</em> I sama oprema crkve nije manje značajna od njene arhitekture i fresaka. Reljefna skupina<em> Našašće križa</em> i skulpture <em>sv.</em><em> Uršule</em> i<em> sv. Neže</em> rađene su u gotičkom stilu. Pored niza manjih &raquo;zlatnih&laquo; oltara naročito je značajan velik zlatni oltar iz 1652, jedan od najvećih takvih oltara u Sloveniji. U šumi pored Crngroba nalazi se t. zv.<em> Rdeče znamenje</em> s gotičkim freskama.<br /> LIT.: <em>F</em><em>. </em><em>Stel</em><em>&egrave;,</em> Crngrob, Monumenta artis Slovenicae, I, 1935, str. 41–42. <em>– J. Veider,</em> Vodič po Crngrobu, Škofja Loka 1936. – <em>F</em><em>. </em><em>Stel</em><em>&egrave;,</em> Cerkveno slikarstvo med Slovenci, I, Srednji vek, Celje 1937, str. 213–217.&lt;tab&gt;M. Zr.
<strong>CRNILOVIĆ, Hristofor,</strong> slikar (Vlasotinci, 8. II. 1886–). God. 1900–04 polazi u Beogradu Umetničku školu Riste Vukanovića. Odlazi zatim u Munchen, na Akademiju likovnih umetnosti. Posle Balkanskog i Prvog svetskog rata, u kojima učestvuje, bavi se dve godine u inostranstvu. Po povratku u zemlju postaje nastavnik. Prvi put izlaže 1904 na Prvoj jugoslovenskoj izložbi u grupi Srpske umetničke omladine na školovanju u inostranstvu, zatim više puta u zemlji i inostranstvu (sa <em>Soci</em><em>&eacute;</em><em>t</em><em>&eacute; </em><em>Nationale</em> <em>des</em> <em>Beaux</em><em>-</em><em>Arts</em> u Parizu 1921 i 1923). Od 1924 izlaže redovno sa <em>Lađom.</em> Radio u akvarelu, ulju i pastelu. – Isprva slika pejzaž i figuru u duhu naših plenerista; posle, uz naklonost za skupljanje etnografskog materijala, postaje poznatiji kao dobar slikar narodne nošnje.<br /> LIT.:<em> M. Kašanin,</em> Deveta izložba društva srpskih umetnika &raquo;Lada&laquo;, SKG, 1926, 18, str. 217. –<em> V. R.,</em> Izložba &raquo;Lade&laquo;, Politika, 24. V. 1926. –<em> T. Manojlović,</em> Izložba &raquo;Lade&laquo;, SKG, 1933, 39, str. 72.&lt;tab&gt;K. Ać.
<strong>CRNOBORI, Josip,</strong> slikar (Banjole kraj Pule, 22. X. 1907–). Završio u Zagrebu Akademiju likovnih umjetnosti kao dak M. Tartaglie. Izlaže samostalno 1937, 1939–40 u Zagrebu i na skupnim izložbama u zemlji i inozemstvu (Pola vijeka hrvatske umjetnosti 1938–39; <em>Biennale</em> u Veneciji 1942). Na svojim slikama (pejzaži iz Dalmacije i okolice Zagreba, mrtve prirode, aktovi, portreti i figuralne kompozicije) zelenosmedim i zagasitim intonacijama pokušava, na bazi tradicije (Chardin, Corot) i postimpresionističkih traženja, ostvariti vlastiti slikarski izraz.
<strong>CRNOJEVIĆ, Jelena,</strong> vezilja iz XVI<em> v.</em> U fruškogorskom manastiru Grgetegu nalazio se do Drugog svetskog rata jedan epitrahilj iz 1553, u čijoj je izradi učestvovala i Jelena Crnojević. U Opisu fruškogorskih manastira iz 1753 epitrahilj se pominje kao &raquo;veth i poderan&laquo; (v.<em> Dimitrije Marka Gvozdenova</em>).&lt;tab&gt;Đ. St.
<strong>CRNOJEVIĆEVA ŠTAMPARIJA.</strong> Pravi razvitak srp. grafike počinje 1493, kada je preduzeto štampanje prve srp. knjige, <em>Oktoiha prvoglasnika</em>, koji je dovršen 4. I. 1494. Između 1485 i 1492 osnovali su gospodari Crne gore Ivan i Đurad Crnojević prvu štampariju u srp. zemljama. Štamparija je počela radom na Obodu (Riječkom gradu), kod Rijeke Crnojevića, ali je ubrzo prenesena na Cetinje. Međutim, već 1496, usled tur. provale, prekinut je kod Srba dalji rad na štampanju knjiga: prvi srp. štampar, jeromonah Makarije, napušta Crnu Goru, prelazi u službu vlaških vojvoda i u Trgovištu 1507, postaje osnivač vlaške ćirilske štamparije. I pored relativno kratkog vremena u kojem su kod Srba krajem XV<em> v.</em> štampane kniige, cetinjska štamparija je štampala 6 knjiga, od kojih su poznate:<em> Oktoih prvoglasnik </em>(dovršen 4. I. 1494),<em> Oktoih petoglasnik</em> (štampan u toku 1494), <em>Psaltir</em> (dovršen 22. IX. 1494),<em> Molitvenik</em> (1495). U Dečanima nađeni su makulaturni primerci jednog<em> Cvetnog trioda</em>, a iz jednog rukopisnog prepisa iz 1548, koji je, po naredbi mitropolita beogradsko-sremskog Longina, u Buđanovcima dovršio prezviter Vuk, vidi se da je C. š., verovatno u drugoj polovini 1495 i tokom 1496, štampala i jedno<em> Četvorojevanđelje.</em><br /> Tehničkim poslom u štampariji rukovodio je jeromonah Makarije &raquo;ot Črnije Gori&laquo;. U pogovoru<em> Oktoiha prvoglasnika</em> navodi se da je na toj knjizi radilo 8 ljudi, i to godinu dana. Iz toga zaključujemo da je C. š. imala jednu, a najviše 2 prese.<br /> Samo mesto štampanja (Cetinje) posebno je istaknuto jedino u Psaltiru od 1494. U odlomcima<em> Oktoiha petoglasnika</em>, koji su u Narodnoj biblioteci u Beogradu propali za vreme Prvog svetskog rata, nalazila se i ilustracija sa likovima velikih crkvenih himnografa smeštenih ispred crkve koja pretstavlja autentični izgled starog Cetinjskog manastira, pre njegovog razaranja u drugoj polovini XVIII<em> v.</em> U<em> Vlaškom oktoihu</em>, iz 1510, Makarije je ponovio ovu kompoziciju, ali su tom prilikom melodi smješteni ispred autentičnog izgleda crkve u Trgovištu, gde su štampane prve vlaške knjige. Besumnje, i ovaj podatak išao bi u prilog tvrđenju da je štamparija radila isključivo na Cetinju.<br /> U vreme u koje je bila osnovana prva srp. štamparija, raznolike umetničke tradicije iz doba srp. državne samostalnosti još su bile snažne. Smeštena u blizini Dubrovnika i Kotora, ona je neminovno morala da primi tehničke i umetničke uticaje susedne Italije. Ali, ovi uticaji svode se uglavnom na dekorativne elemente i na izradu glavnih inicijala, koji su izrađeni u duhu ital. quattrocenta. S druge strane, sam način upotrebe zastava vezan je za srp. rukopisnu tradiciju, pri čemu su cetinjski majstori došli i do samostalnijih grafičkih rešenja. Od samog početka cetinjski štampari pokazuju u grafičkoj opremi sklonost ka slobodnom komponovanju srp. rukopisnih elemenata, pokatkad veoma starih, sa dekorativnim elementima preuzetim iz ital. renesanse. Cetinjski<em> Oktoih prvoglasnik</em> je prva srp. knjiga u kojoj renesansni uticaji ne igraju podređenu ulogu. To isto se može reći i za<em> Psaltir, </em>u kome se, na primer, sem inicijala koji pripadaju krugu Erharda Ratholta, javljaju i inicijali tzv. &raquo;kinderalfabeta&laquo;, koji je, oko 1484, u venecijansko štamparstvo uveo Ottaviano Scotto. Godinu dana pre Cetinjskog Psaltira ovakve inicijale susrećemo u Veneciji u knjigama Johannesa Tacuina i braće De Gregoris. Upotreba ovakvih renesansnih inicijala u<em> Cetinjskom Psaltiru</em> pokazuje u kojoj su meri naši stari grafičari pratili dostignuća savremene štampe, isto kao i njihovu težnju ka figuralnim pretstavama, koje su, iako renesansne i profane, kao njen pomalo pritajeni odjek proturili u knjigu, koja je već i samim sadržajem nastavljala zvaničnu crkvenu književnost.<br /> Preplitanje renesansnih i domaćih uticaja glavna je karakteristika ilustracija knjiga. Ilustracije se javljaju isključivo u <em>Oktoihu petoglasniku;</em> od 1941, bile su poznate 2, a nedavno su otkrivene još 3 ilustracije. Prve srp. štampane ilustracije minuciozno su izvedene i u punoj meri daju umetnički efekt, umesto da samo poučavaju. One su bile lišene onog naivnog, narativnog utiska kojim su obeležene prve nem. ilustracije u tzv. &raquo;Biblijama siromašnih&laquo;<em> (Biblia pauperum).</em><br /> Raskošni okvir, koji sa ilustracijama čini organsku celinu i koji je za sve slike isti, vezujemo za stilske karakteristike izvesnih špan. knjiga iz vremena oko 1487, čija grafika takođe stoji pod uticajem humanističkih rukopisa Italije. Međutim, centralno mesto zauzimaju ilustracije koje su izrađene u duhu istočno-pravoslavne ikonografije. To su:<em> Silazak u Ad, Crkveni melodi, Predanije Hristovo, Sabor sv. Jovana Preteče, Sabor besplotnih sila</em> i<em> Sabor sv. Nikole sa Apostolima.</em><br /> Ikonografija svih ovih ilustracija potvrđuje u kojoj je meri ital. renesansa, u stvaranju grafičke opreme naših knjiga, bila upućena na kompromis sa srp. umetničkom tradicijom.<br /> Od 1496 C. š. ne radi. God. 1499 državu Crnojevića preplavljuju Turci, a štamparija je, najverovatnije, razneta i uništena. Umetničku vrednost cetinjskih knjiga osećali su već njeni savremenici, naročito Dubrovčani, a ove naše prve štampane knjige uticale su i na srp. pisanu knjigu. Treba istaći da se i docnije u srp. štampanim knjigama, nastalim u XVI<em> v.,</em> javljaju umetnički odjeci davno ugašene Crnojevićeve štamparije. No bez obzira na docniji razvoj starog srp. štamparstva, činjenica je da je ono doživelo najveći uspon na svom početku. Sve što je štampano u XVI <em>v.</em> ni tehnički, ni umetnički ne dostiže vrednost prvih srp. inkunabula.<br /> LIT.:<em> V. Jagić,</em> Der erste Cetinjer Kirchendruck vom Jahre 1494, Denkschriften d. kaiserl. Akademie d. Wissenschaften in Wien, 1894. –<em> Isti,</em> Ein Nachtrag zum ersten Cetinjer Kirchendruck vom Jahr 1494, Archiv f&uuml;r slavische
<strong>CRNOTA, Stjepan (Stephanus de Cernota, Stephano Cernotto),</strong> slikar (Rab, vjerojatno potkraj XV<em> st.</em> –?, 1548). Radio u Veneciji u prvoj pol. XVI<em> st.;</em> spominje se 1530, 1533 i 1548. Sva njegova djela nisu još točno utvrđena. Poznata su tri: slika apostola Petra (signirana <em>Stephano</em> <em>Cernotto</em> <em>1536</em>) u crkvi SS. Giovanni e Paolo u Veneciji i njen nesignirani pendant, slika apostola Pavia u galeriji bečke akademije likovnih umjetnosti. Nekad su se obje slike nalazile u Palazzo Camerlenghi u Veneciji. Treća slika,<em> Isus goni trgovce iz hrama,</em> nalazila se ranije u istoj palači, a danas se čuva u Duždevoj palači u Veneciji. Slika se pripisivala Bonifaziu de&rsquo; Pitati Veronese. C. je u svoje slike unosio realističke genre-scene, što je bilo novo za tadašnje venecijansko slikarstvo, te je tako na neki način prethodio Jacopu da Ponte Bassanu.<br /> LIT.:<em> P. </em><em>Wickhoff,</em> Aus der Werkstadt Bonifazios, Jahrbuch der kunsthistorischen Sammlungen, Wien 1903. – <em>A. Schneider,</em> Slikar Stiepan Crnota Rabljanin, HR, 1936, 8.&lt;tab&gt;D. Kt.
<strong>CROCE, Benedetto,</strong> talijanski filozof, estetski kritik, historik i političar (Pescasseroli, L&rsquo;Aquila, 25. II. 1866 – Napulj, 20. XI. 1952). Mladenačke godine proveo je u revolucionarno-liberalnoj sredini kod svojih rođaka B. i S. Spavente u Rimu, gdje studira pravo i filozofiju, zatim godinama živi kao privatan učenjak u Napulju. Senator od 1910<strong>,</strong> bio je u Giolittievoj vladi ministar prosvjete<strong> (</strong>1920–21). God. 1925 objavio je poznati<em> Manifest </em>protiv fašizma te sve do Mussolinieva pada<strong> (</strong>1943) živi isključen iz javnog života, napola interniran u svojoj kući u Napulju. Od 1943–47 voda protumonarhističke Liberalne stranke; u Badogliovoj vladi neko vrijeme (1944) ministar bez portfelja. God. 1947 osnovao je u Napulju Talijanski institut za historijske nauke <em>(</em><em>Istituto</em> <em>italiano</em> <em>di</em> <em>studi</em> <em>storici</em><em>).</em> Croceo va filozofija historijskog idealizma polazi od Hegelovih pretpostavki, ali uporedo razvija i talijanske filozofske tradicije (G. B. Vico, F. de Sanctis). Na liniji borbe protiv pozitivizma, koji je u XIX <em>st</em><em>.</em> imao dominantan položaj u tal. filozofiji, C. je neko vrijeme surađivao sa G. Gentileom osnovavši s njime časopis <em>La</em> <em>Critica </em>(1903). Pod utjecajem A. Labriole bio se približio i marksizmu, ali kasnije pokušava da ga revidira i konačno se potpuno od njega udaljuje. Ovisnost o idealističkom stavu Hegela najupadljivije izbija u Croceovu shvatanju historije kao razvitka duha; to shvatanje kulminira u njegovu t. zv. &raquo;apsolutnom historicizmu&laquo;<em> (</em><em>storicismo</em> <em>assoluto</em><em>), </em>po kojemu je filozofija isto, što i metodologija historije. Hegelovu misao, da se ideja-stvarnost razvija u dijalektičkoj borbi suprotnosti (teze i antiteze), C. zamjenjuje hipotezom, da se razvoj duha odvija na temelju mirne koegzistencije i suprožimanja različnosti (di<em>stinti</em><em>).</em> Duhovni život čovjeka prema Croceu manifestira se u dva osnovna oblika: teoretskom i praktičnom, i na dva stupnja: individualnom i univerzalnom, iz čega rezultiraju četiri glavne ljudske aktivnosti: estetska, logička, ekonomska i etička, realizirajući četiri kategorije vrijednosti: lijepo, istinito, korisno i dobro. Dijalektičko jedinstvo, odnosno &raquo;cirkularni karakter&laquo; <em>(</em><em>circolarit</em><em>&agrave;)</em> ljudskog duha čini da se sve različne aktivnosti duha odvijaju jedna uz drugu i zahvatajući jedna u drugu; njihov je odnos jedinstvo u različnosti<em> (</em><em>unit</em><em>&agrave;-</em><em>distinzione</em><em>).</em><br /> Estetska aktivnost, domena umjetnosti, u Croceovu je filozofskom sistemu teoretska aktivnost na nivou individualnoga; njenu bit tvori stvaralačka intuicija, neposredno (alogično, nerefleksivno) dohvatanje konkretne, pojedinačne stvarnosti pod njenim aktivnim vidom<em> (fare).</em> Kao osjećajno uživljavanje u neko duševno stanje umjetnost je &raquo;lirska intuicija&laquo;<em> (</em><em>intuizione</em> <em>lirica</em><em>), </em>kao vizija ona je nužno &raquo;izraz&laquo;<em> (</em><em>espressione</em><em>),</em> odnosno &raquo;govor&laquo; <em>(</em><em>linguaggio</em><em>),</em> t. j. konkretna fantazijska realizacija. Protiv Hegela C. se zalaže za autonomiju umjetnosti dokazajući da ona nije nipošto povezana s razumskom refleksijom, a niti s militarističkim ili moralizatorskim namjerama. Sa stanovišta jedinstva &raquo;izraza&laquo; C. poriče razliku između sadržaja i forme u umjetničkom djelu; on se ujedno bori protiv grupiranja umjetnika-stvaralaca u historijske struje i škole, protiv podjele pojedine umjetnosti u rodove i vrste i t. d.<br /> BIBL. Glav. filozof, djela:<em> Estetica </em><em>come </em><em>scienza della espressione e lingui- stica generale,</em> 1902;<em> Logica </em><em>come </em><em>scienza </em><em>del concetto </em><em>puro,</em> 1909;<em> Filosofia della pratica,</em> 1909;<em> Teoria e storia della storiografia, </em>1917; <em>La storia come </em><em>pensiero e azione,</em> 1939;<em> Indagini su </em><em>He </em><em>gel e </em><em>schiarimenti files of id,</em> 1952.&lt;tab&gt;K.Kć.
<strong>CRO</strong><strong>-</strong><strong>MAGNON</strong><strong>,</strong> lokalitet u dolini V&eacute;z&eacute;re kod Les Eyziesa u Dordogni, Francuska. Na tom je mjestu u jednoj poluspilji L. Lartet otkrio 1868 pet ljudskih skeleta iz gornjeg paleolitika. To su predstavnici posebne rase, nazvane Cro-Magnonska rasa. Skeleti su pronađeni u sloju s predmetima, koji pripadaju aurignacienskoj kulturi. Cro-Magnonskom pračovjeku pripisuju se izvanredne slike i reljefi na stijenama franc. spilja iz aurignaciena i magdal&eacute;niena (v.<em> Prethistorija</em>).
<strong>CROME, John</strong> (zvan <strong>Old </strong><strong>Crome</strong>), engleski slikar (Norwich, 22. XII. 1768 – 22. IV. 1821). U doba, kad u engl. slikarstvu zauzima glavno mjesto portret, C. se kao samouk posvećuje slikanju pejzaža, u čemu su mu uzori holand. majstori XVII<em> st. </em>(A. Cuyp, M. Hobbema). Na realistički način i sa mnogo neposrednog osjećanja za prirodu prikazuje jednostavne i nepatetične motive iz svoga rodnoga kraja, koji ne napušta, živeći u samoći. Služi se širokim tonalitetima zelenih i smeđih boja, a atmosferu dočarava u punoj prozračnosti. &raquo;Blatna kora, tlo oblikovano od gline i vode, prostrana engleska zemlja prikazuje se u cijelosti u svakoj od njegovih vizija. On je njome putovao kao seljak, koji je voli zbog boli, što mu je ona zadaje, i zbog kruha, koji joj on zna oteti... Mirisi zemlje, svi aspekti, koji određuju vrijeme onog časa i godišnju dob; sjeme, koje bacaju kišni oblaci, zatamnjenje, koje izazivaju tok vjetra i fantomi, koji se dižu iznad polja i rijeka pred veče...&laquo; (E. Faure). Osnivač je norwichške škole, koja je izvršila jak utjecaj na razvoj engl. pejzažnog slikarstva. Radio je u ulju i akvarelu, a pojedine motive reproducirao u bakropisima, koji su poslije njegove smrti izašli pod naslovom<em> Norfolk </em><em>Picturesque</em> <em>Scenery</em> (1834).
<strong>CROMLECH</strong> (bretonski crom<em> okrugao</em> i lech<em> kamen</em>), megalitski spomenik iz neolitičkog ili brončanog doba, koji se sastoji od niza menhira postavljenih uokrug, katkad u obliku četvorokuta. Služio je kao kultno mjesto, gdje su se skupljali ljudi da odaju počast pokojnicima i prinose žrtve. Nalaze se u sjev. Egiptu, Siriji, Indiji, Skandinaviji, a naročito su brojni u Francuskoj (Er-Lannic, Karlescan) i u Engleskoj (Stonhenge, Avebury). U Francuskoj su manjih dimenzija (zauzimaju površinu manju od pola hektara), a u Engleskoj su obično mnogo veći; glasoviti c. u Stonhengeu kod Salisburya pokriva površinu od oko 10 hektara, (v.<em> Prethistorija</em>).
<strong>CRONACA</strong> (pravo ime<strong> Simone </strong><strong>del </strong><strong>Pollaiuolo</strong>), talijanski graditelj (Firenca, 30. X. 1457 – 27. IX. 1508). Za njegov su razvoj od važnosti studij antičkih građevnih spomenika u Rimu (oko 1475), gdje je bio klesar, i utjecaji F. Brunelleschia i L. B. Albertia, od kojih poprima i profinjuje arhitektonske koncepcije firentinskog renesansnog izraza. Glavna su njegova djela u Firenci <em>Sala del Consiglio</em> u Pal. Vecchio (1495–97), dovršenje <em>Pal. Strozzi</em> (korniš i dvorište, 1500), suradnja kod gradnje sakristije crkve<em> S. </em><em>Spirito,</em> te crkva<em> S. </em><em>Salvatore</em> (ili <em>S</em>. <em>Francesco al Monte</em>) na S. Miniatu povrh Firence (1504); to je jednobrodna građevina s pobočnim kapelama, koja se ističe jednostavnošću i harmonijom proporcija. Od 1495 djeluje kao graditelj firentinske katedrale, izrađuje model galerije za gornji dio tambura (zajedno sa G. da Sangallom i B. d&rsquo; Agnolom) i osnovu za mramorni pod u koru. God. 1497 dvorski je graditelj pape Aleksandra VI Borgie u Rimu; prelazi u službu Caterine Sforza da obnovi tvrđavu u Imoli. Posljednje djelo (1505) su nacrti za kapelu bratovštine Compagnia della Vergine u Castelfranco (Empoli), gdje je isklesao friz arhitrava. A. Venturi pripisuje mu i Pal. Guadagni u Firenci. Njegovo je glavno i u cijelosti vlastito djelo crkva S. Salvatore, koju je Michelangelo prozvao &raquo;la bella villanella&laquo;.<br /> LIT.:<em> G. </em><em>Vasari,</em> Vite de&rsquo; Pi&ugrave; Eccellenti Pittori, Scultori, ed Architetti Italiani, 1550. – <em>C. v. Fabriczy,</em> Simone del Pollaiolo, il Cronaca, Jahrbuch der preussischen Kunstsammlungen, 1906. – <em>A. Venturi,</em> Storia dell&rsquo; arte italiana, VIII, 1, Milano 1923, str. 418 i sl. – <em>G. Marchini,</em> Il Cronaca, Rivista d&rsquo;arte, 1941.
<strong>CROQUIS</strong> v.<em> Kroki</em>
<strong>CROSS, Henry-Edmond</strong> (pravo ime <strong>H.-E. Delacroix</strong>), francuski slikar (Dousi, 20. V. 1856 – Saint Clair, Var, 16. V. 1916). Školuje se 1874–75 na akademiji u Lilleu i od 1876 kod F. Bonvina u Parizu. Prisni kontakt sa G. Seuratom i P. Signacom (1884) bitno utječe na Crossov likovni razvoj; uz njih prelazi na pointilizam. Napušta tamnu realističku akademsku maniru i prihvaća tehnički postupak divizionista; po tome ide među prve neoimpresioniste, nastojeći da bude tumač svijetla i boje, koje pruža priroda. Od 1891 boravi u juž. Francuskoj, gdje se njegova paleta još više obogaćuje svijetlim tonovima. Slika i veći broj mitoloških kompozicija; 1904 posjećuje ga H. Matisse, da bi radio s njim i Signacom. Crossova težnja da se oslobodi od ropskog transponiranja prirode (&raquo;Moji osjećaji i čuvstva upravo čeznu za pravilnošću gramatike, retorike i logike&laquo;) i istančan smisao za dekorativnost stavljaju ga među prethodnike fauvizma. Najviše slika u akvarelu. Punim i čistim bojama uspijeva svojom pointilističkom tehnikom postići blistave kolorističke efekte. C. je istovremeno hladan i metodičan promatrač i sanjar. U više navrata putuje u Italiju (1904, 1908), a prijateljuje sa M. Denisom; jedno i drugo ostavilo je trag u njegovu kasnijem stvaranju. – God. 1884 jedan je od osnivača <em>Soci</em><em>&eacute;</em><em>t</em><em>&eacute; </em><em>des</em> <em>artistes</em> <em>ind</em><em>&eacute;</em><em>pendants</em><em>.</em><br /> DJELA:<em> Luka u Toulonu; Pejzaž </em><em>s</em> <em>pinijama</em> (Pariz, Muz. moderne umjetnosti);<em> Kupačica; Park u Boutevilleu; </em><em>Ponte</em> <em>S</em><em>. Trovaso u Veneciji.</em>&lt;tab&gt;J. Pau.
<strong>CROWE, Sir Joseph Archer,</strong> engleski historik umjetnosti (London, 25. X. 1825 – dvorac Gamburg, Bavarska, 6. IX. 1896). Učenik H. Delarochea u Parizu. Suradnik <em>Illustrated</em> <em>London </em><em>News</em><em>.</em> Zajedno s tal. historikom umjetnosti G. B. Cavalcasselleom napisao: <em>Early Flemish Painters,</em> London 1857; <em>A New History of Painting in Italy from the Second to the Sixteenth Century,</em> London 1864–71. God. 1895 izdao <em>Reminiscences of Thirty </em><em>-</em><em>Five Years of My Life.</em> Redakciju Croweova djela <em>History of Painting</em> završili su S. A. Strong i Langton Douglas.
<strong>CRTEŽ</strong> (engl. <em>drawing</em>, franc. <em>dessin</em>, njem. <em>Zeichnung</em><em>,</em> tal. <em>disegno</em><em>,</em> rus. <em>pucy</em><em>нok</em>), grafički prikaz oblika na nekoj površini. U širem smislu, slika predmeta ili pojava, rađena pomoću grafičkih sredstava linijom, znakom, mrljom. Kombinacijom čistih linija, spajanjem crta i mrlja, kontrastom crnog i bijelog, efektom svijetla i sjene postiže se linearnost, odnosno plastičnost crteža. Upotrebljava se uglavnom jedna boja, no nisu rijetki crteži u različitim bojama. C. je način univerzalnog izražavanja i stariji je od pisane riječi. Razvijao se između militarističkih primjena s jedne strane i čiste fantazije s druge, dok nije postao bitan faktor figuralne umjetnosti.<br /> <strong>Umjetnički crtež</strong> osnova je svim oblicima likovnog stvaranja: grafici, slikarstvu, kiparstvu i arhitekturi. C. može biti samostalno i u sebi potpuno završeno djelo (crtež pejzaža ili lika, ilustracija, karikatura, plakat, grafika) ili služi kao početni, pripravni stadij u koncipiranju slike, u fiksiranju određene zamisli i ostvarivanju oblika u prostoru. C. rađen po prirodi sredstvo je, kojim se na specifičan (umjetnički) način definira odraz stvarnosti. Teorija i praksa postavlja, kao primaran zahtjev, pravilnost i egzaktnost crteža, i stoga je učenje crtanja osnova umjetničkog obrazovanja. Studij crtanja temelji se na točno definiranim načelima o reprodukciji oblika na ravnini, modeliranju volumena chiaro-scurom, određivanju prostornih planova pomoću perspektive i anatomski vjernom prikazu tijela.<br /> Osnovni je element crtačke umjetnosti linija (crta). Linijom se mogu izraziti dvije osnovne dimenzije: visina i širina; treća, dubina, postizava se kao privid primjenom određenih sredstava, među kojima i perspektive.<br /> Osim crteža, rađenih po prirodi, postoje i takvi, u kojima umjetnik izražava svoju imaginaciju. Ukoliko se radi o crtežu kao naučno-pomoćnom faktoru čisto tehničkog karaktera, dakle s izrazito utilitarnom namjenom, tada je to<em> tehnički crtež.</em><br /> Crteži se razlikuju po metodama izvođenja, po temama, namjeni, tehnici i karakteru.<br /> <strong>Tehnika i vrste crteža.</strong> Za realizaciju crteža potrebni su <em>podloga, crtački materijal </em>i<em> pribor. </em>Podloga može biti svaka materija, na koju se mogu ucrtavati vidljivi potezi. Prva podloga paleolitičkog čovjeka bila je stijena njegove nastambe, spilja. Kasnije to postaju kamen, kost, drvo, bakar, željezo, opeka, svila, papir. Antikni svijet služi se papirusom, srednjovj. crtači pergamentom i konačno papirom. Papir je prenesen u Evropu iz Kine u XI–XII<em> st.;</em> širu primjenu dobiva u XV<em> st.,</em> kad postaje najviše tražena podloga za crtež. Podloga se često pokrivala (grundirala) posebnim sredstvima ili se bojadisala. Crtački materijali dijele se (u širem smislu) na suhe i tekuće. Suhe su tehnike: olovka, srebrenka, grafit, kreda, ugljen, crvena kreda (sangvina), pastel. Za primjenu tekućih tehnika (različite vrste tuša, tinte, sepija i boja) neophodni su crtaći pribori: trska, kist, pero (gušče ili metalno). Obogaćivanjem tehničkih sredstava razvija se i umjetnički crtež. Primjena raznovrsnog materijala te mogućnost kombinacija i sposobnost njihova korišćenja rezultiraju bogatstvom crtačkih i umjetničkih realizacija, počevši od hitro nabačene bilješke (skice ili krokija), koja s minimalnim sredstvima, sa nekoliko sumarnih poteza zahvaća bitno, pa do definitivno izrađenog crteža, koji je sintetičko, precizno i u sebi zaokruženo umjetničko djelo. Crteži-studije sistematski bilježe rezultate opažanja; studije su ili priprava za neki daljnji rad ili imaju odgojno praktičnu vrijednost u vježbanju oka i ruke. Posebne su forme crteža<em> karton, </em>koji služi kao osnova za izvođenje fresaka, mozaika, tapiserija i intarzija, te<em> akt</em> kao crtež ljudskog tijela.<em> Pauze</em> su crteži izvedeni na prozirnom papiru; služe za kopiranje i prenošenje obrisa s kartona ili skice na onu podlogu, na kojoj će se izvesti definitivno djelo.<br /> Likovna izražajna sredstva, kojima se c. služi, jesu kontura, volumen i mrlja. Konturom, čistim obrisom, linijom, služe se umjetnici od najstarijih vremena do danas (linearni crtež). Iluzija volumena nekog objekta postizava se kontrastom crno-bijelog, svijetla-sjene, t. zv. crtačkom modelacijom. Upotrebom suhih i oštrih crtačkih materijala sjene se izvode tankim usporednim crticama (šrafiranje), dok se kod crteža ugljenom ili kredom sjenčanje vrši u širokim plohama ili pomoću brisanja mekom gumom. Mnogo suptilnije stupnjevanje tonova postizava se tekućim crtačkim materijalima. Crtež, rađen razrijeđenim tušem, naziva se lavirani c. (Tiepolo), a graduiranjem jedne boje grisaille (Poussin, David). Prijelazom od linearnog i plastičnog crtanja u tonsko ili slikarsko postizava se sfumato, meko oblikovanje forme i rasplinutost kontura (Leonardo, Watteau, Corot). Mrljama su rađeni oni crteži, kojima je boja ili ton osnova umjetničkog izražavanja. To je tonski ili slikarski crtež (od Giorgionea do Tiepola; Rembrandt; impresionisti, fauvisti), rađen većinom kistom; on se po svom karakteru približava slikanju. Često je teško diferencirati crtež od slike, jer osim monohromnih postoje i višebojni crteži. Akvarel, gvaš, pastel, tuš mogu služiti podjednako kao crtački i kao slikarski materijali.<br /> <strong>Historijski razvoj crteža.</strong> C. je jedan od najstarijih oblika umjetnosti. Već čovjek u doba paleolitika i neolitika urezuje c. u stijenu s izvanrednim realističkim zapažanjem, odnosno stiliziranom redukcijom. Kasnije u Asiru i Babilonu, a osobito u starom Egiptu, svi vidovi života, sve spoznaje o životu i predodžbe o smrti ostvaruju se u plošnim crtežima, u grobnicama i mastabama, na papirusima i pripremnim crtežima na kamenu. Visoko kvalitetne primjere crteža u realizaciji ljudske figure i harmoničnosti proporcija daje umjetnost stare Grčke: crtež na crno-crvenim vazama od pečene zemlje, urezan na polusirovoj glini posuda, te helenistički c. na mramornim pločama. Grci i umjetnici helenističke ere prenose svoje znanje u zemlju novih osvajača Rimljana. Najvredniji primjer rimskog slikarstva &raquo;Aldobrandinska svadba&laquo; pokazuje vrlo čist crtež, a mnogobrojne pompejanske zidne slike veliko znanje crtanja pa i perspektive. Na cijelom svijetu čovjek saopćuje crtežom svoje doživljaje, od primitivnih crteža (Polinezija i Afrika), koji polaze od različnih znakova, točaka i crta, do razvijene kulture plemena Inka. Izvan evr. kulturnog kruga najsuptilniji crteži pejzaža, ljudskih figura, životinja i cvijeća ostvareni su u staroj Kini tušem na svili i papiru. Kasnije je taj način prenesen u Japan, a preuzele su ga i druge zemlje Dalekog Istoka.<br /> Kršćanstvo je preuzelo likovne postupke ant. umjetnosti, koje prilagođuje svojem naziranju i stvara svoju ikonografiju. Crkveni kanoni određivali su stavove pa i geste likova. Kompozicije su postale hijeratične i simbolične. Umjetnici prestaju proučavanjem ljudskog tijela ograničavaju se na shematsko reproduciranje istog tipa. Taj način postaje obilježje naročito bizant. umjetnosti. Arapska i iranska umjetnost razvila je u crtežu vegetabilnu i geometrijsku dekoraciju, arabesku.<br /> U Srednjem vijeku vezan je razvitak crteža uz iluminiranje rukopisa i crkvenih knjiga. Mnogobrojni narodi pridonose svoj udio u ornamentalnom i novom stiliziranom crtežu na utilitarnim i ukrasnim predmetima.<br /> U XI i XII<em> st.</em> ponovo se javlja smisao za realno predočivanje svijeta. Najavljuju ga crteži romaničkih graditelja, pojačano iluminiranje rukopisa i bogatije ukrašivanje inicijala. Gotički linearni vertikalizam odrazuje se u arhitektonskim studijama kao i u pripremnim studijama za skulpturu.<br /> Reakcija protiv bizantsko-gotičke tradicije započinje u Italiji od XIII<em> st.</em> djelom firentinskog majstora<em> Giotta.</em> Najveći razvoj u umjetničkom i naučnom smislu doživljava crtež u doba rane i visoke renesanse. Racionalno su obrađene i stvorene sve teoretske i praktične osnove, sve naučne metode realističkog crteža; ustanovljeni su zakoni perspektive, modelacija svijetlom i sjenom te postizavanje plastičnosti; proučava se anatomija, crta se neposredno po prirodi. Tematika se obogaćuje; osim religioznih tema crtaju se portreti, alegorijske i genre-kompozicije, pejzaži, vedute, bitke. Jasan crtački ritam, plastičan i sintetičan crtež ostvaren čistim obrisom, karakterističan je za tal. majstore XV <em>st. (Pisanello, A. </em><em>Man</em><em>tegna, S. Botticelli, oba Bellinia, V. Carpaccio). </em>Čistoću i egzaktnost doseže crtež portreta na sjeveru kod<em> braće </em><em>van</em> <em>Eyck</em> i <em>A</em><em>. Memlinga</em> (XV<em> st.</em>) te Francuza<em> F. Cloueta </em>(XVI<em> st.</em>). Vijek velikih crtača je XVI<em> st.</em> Osobita izražajnost, savršenost oblika i kompozicije, harmoničnost linija i ravnoteža masa, problem svijetla, sjene i sfumata riješili su <em>Leonardo</em> <em>da</em> <em>Vinci, </em><em>Rafael</em><em>, Michelangelo, </em><em>A</em><em>. </em><em>del</em> <em>Sarto</em> u Italiji, <em>A</em><em>. </em><em>D</em><em>&uuml;</em><em>rer</em> i<em> H. Holbein st.</em> u Njemačkoj. I Venecijanci u XV <em>st.</em> ne zaostaju u crtežu za ovim velikim majstorima. Nasuprot linijsko-plastičnog stila firentinsko-rimskog kruga, Venecijanci stvaraju slobodan slikarski stil u crtežu<em> (Giorgione, Tizian, Tintoretto).</em> Naročito izražajne crteže rade maniristi kao<em> J. </em><em>Pontormo</em> i<em> M. Parmigianino</em> u Italiji.<br /> U vrijeme baroka (XVII<em> st.</em>) c. pridonosi daljnjem ostvarivanju realističke slike svijeta. Duboko psihološki i izražajni su crteži<em> Rembrandta; Rubensovi</em> se odlikuju velikom životnom snagom, a Talijana<em> G. L. Berninia</em> i<em> Guercina</em> nemirnom dinamičnom baroknom linijom. Veliki majstori crteža u XVII<em> st.</em> su i Francuzi<em> J. Callot, N. </em><em>Poussin</em> i <em>Ph</em><em>. </em><em>de</em> <em>Champaigne.</em> U XVIII<em> st.</em> ističe se niz majstora virtuoznog crteža, bogatog slikovitim efektima: <em>A</em><em>. </em><em>Watteau</em><em>, F. Boucher</em> i<em> J.-H. Fragonard</em> u Francuskoj,<em> G. B. Tiepolo</em> i<em> F. Guardi</em> u Italiji i<em> Th. Gainsborough</em> u Engleskoj. Prijelaz XVIII u XIX<em> st.</em> predstavlja Španjolac<em> F. </em><em>Goya</em> crtežima fantastičkih priviđenja i satiričkih prikaza hipokrizije svoga vremena. Nakon razigranog rokokoa, faza klasicizma sa<em> J.-L. Davidom</em> i<em> D. Ingresom</em> smiruje liniju; ona postaje lapidarnija i jasno modelira volumene, ali uskoro završava u hladnom i beživotnom akademizmu.<br /> Nove principe i metode unose u umjetnost crtanja mnogi umjetnici XIX<em> st.</em> Romantičari Francuzi<em> Th. </em><em>G</em><em>&eacute;</em><em>ricault</em> i<em> E. Dela</em><em>croix</em> crtaju strastveno i temperamentno svoje likovne zamisli, a veliki realist<em> H. Daumier</em> udara u karikaturi ogorčeno na tiraniju reakcionarnih režima. U to vrijeme rade i <em>P. </em><em>Gavarni, P.-P. </em><em>Prud&rsquo;hon, G. Dor&eacute;</em><em>;</em> crtežima se ilustriraju književna djela (Dante, A. de Musset, V. Hugo i dr.). <em>C. Corot</em> se u svojim bilješkama izrazuje jednako lirski kao i u pejzažima. I za impresioniste<em> E. Degasa</em> i <em>A</em><em>. </em><em>Renoir</em><em>a, </em>kao i za <em>P</em><em>. </em><em>C</em><em>&eacute;</em><em>zannea</em> linija je bitno likovno izražajno sredstvo. <em>H</em><em>. </em><em>de</em> <em>Toulouse</em><em>-</em><em>Lautrec</em> stvorio je umjetnost plakata, koja dobiva visoku vrijednost.<br /> I glavna umjetnička strujanja XX<em> st.</em> usko su vezana uz linearni izražaj. Među majstore, kod kojih je c. značajan dio životnog opusa, idu <em>P</em><em>. </em><em>Picasso</em><em>, </em><em>H</em><em>. Matisse</em> i <em>A</em><em>. </em><em>Modigliani</em><em>,</em> a od kipara <em>A</em><em>. Rodin</em> i <em>A</em><em>. </em><em>Bourdelle</em><em>.</em><br /> Relativna lakoća i jednostavnost izradbe mnogih vrsta crteža pridonijala je, da je c. najprošireniji oblik likovnog izražavanja. Široko opće značenje crteža uvjetovano je također lakoćom njegova reproduciranja različitim tehničkim postupcima (sve vrste grafike, fotomehaničke reprodukcije). Njegova primjena u ilustraciji, plakatu, karikaturi i dr. najširih je razmjera.<br /> <strong>Zbirke crteža</strong> čuvaju se pretežno u posebno uređenim ustanovama, t. zv. grafičkim kabinetima; najpoznatiji su:<em> Albertina </em>(Beč); <em>Louvre</em> i <em>Biblioth</em><em>&eacute;</em><em>que</em> <em>nationale</em> (Pariz); <em>British</em> <em>Museum</em> i <em>Victoria</em> <em>and </em><em>Albert</em> <em>Museum</em> (London); <em>Galleria</em> <em>Cor</em><em>sini</em> (Rim); <em>Ambrosiana</em> (Milano);<em> Biblioteca Nacional</em> (Madrid);<em> Ermitaž</em> (Lenjingrad); <em>Carnegie</em> <em>Institut</em> (Pittsburg, USA); kod nas:<em> Grafički kabinet JA, Grafička zbirka Sveučilišne knjižnice</em> (Zagreb).&lt;tab&gt;Lj. Ga.<br /> <strong>Srbija.</strong> U srp. umjetnosti c. se manifestira u nekoliko varijanata, najčešće kao popratna pojava raznih vrsta likovnih umjetnosti: kao osnova i priprava za svaki slikarski rad, u reljefnoj plastici, naročito izrazito u minijaturi i iluminaciji rukopisa a, konačno, i kao posebna grana umjetničkog stvaranja.<br /> Stijene srednjovj. crkava svojim katkad grandioznim plohama omogućuju slikaru da razvije monumentalne kompozicije, kojih je podloga crtež.<br /> Kod svih je ovih zidnih slika upravo linija onaj faktor, koji pod sigurnim potezom umjetnikova kista ostvaruje njegovu ideju, odnosno potencira dramatičnost zbivanja. Način rada će kroz stoljeća doživljavati uspone i silaske, ali opća intonacija linearnosti i naglašenog crteža sačuvat će se sve do fresaka u manastiru Hopovu i Srp. Kovinu, a i u ikonama do bidermajerskih vremena.<br /> U minijaturi, iluminaciji knjiga i kaligrafiji rukopisa prevladava, kroz cijeli njihov razvoj, linearni tretman u neprekinutom slijedu do u XVIII<em> st.,</em> kad je iluminiranu rukopisnu knjigu definitivno zamijenila štampana, ukrašena u ranijim fazama linearnim prikazima svetitelja i scena u drvorezu, a kasnije u bakrorezu. – Ornamenti (&raquo;zastave&laquo;) javljaju se u tekstovima od XI<em> st. </em>Intenzivniji razvoj srp. kao i maked. minijature, koja prati rukopise, počinje od druge pol. XII<em> st.</em> Iz jednostavnog ornamenta razvija se pod utjecajima iz Bizanta i sa Zapada dekoracija rukopisa sa životinjskim i biljnim motivima, kroz koje se povremeno prepleću geometrijski likovi. Ornament ima funkciju oživljavanja i povezivanja teksta, ali ne ulazi u vezu s tekstom kao njegova ilustracija. U posljednjim desetljećima XIII<em> st.</em> srp. minijatura doživljuje obrat; povodi se za klasicističkim stremljenjima, koja su vladala u tadašnjoj bizant. minijaturi, ali transponira helenističke retardacije na svoj specifični način, ekspresivnijim prikazivanjem likova, intenzivnijom bojom i energičnijim crtežom. Od profanih iluminiranih tekstova doprla su do naših vremena dva prijepisa &raquo;Aleksandride&laquo;. – Turska osvajanja uvode u srp. minijaturu neke orijentalne dekorativne elemente, koji se stapaju s tradicionalnom dekoracijom, a središta iluminatorskih škola pomiču se prema sjeveru, štoviše rasprostranjuju se u Bosnu, Hrvatsku, juž. Madžarsku i Rumunjsku. Kaligrafi i iluminatori nastoje održati osnovni stil srp. minijature, ali se sveopće opadanje ove grane umjetnosti odražava i u kvaliteti i u invenciji (čak u XVI<em> st.</em> česti su slučajevi kopiranja starih predložaka iz XII<em> st.</em>). U XVI i XVIII<em> st.</em> glavna su središta, u kojima se pokušava minijature obnoviti, u Peći i Dečanima te u ovčarsko-kablarskim manastirima i u Fruškoj gori (kopije M&uuml;nchenskog psaltira, između 1627 i 1629). Škole Peći i Dečana održale su, nakon obnove u XVII<em> st.,</em> kvalitet i otmjen karakter stare tradicije, dok su manja središta prešla na nar. ornamentiku iz drvorezbarstva. Neke štampane knjige preuzimaju dekoraciju rukopisnih knjiga, sve dok tehnika bakroreza nije donijela i u opremi knjiga uobičajen evr. barokni ukras.<br /> Izraziti elementi crteža očituju se u dekoriranju proizvoda zlatarstva (iglom rezane figure na ploči metalnih korica evanđelijara iz Jaska 1623; beočinske ripide iz 1664).<br /> Etapu u razvoju srpskog crteža i njegovu orijentaciju prema srednjoevr. uzorima predstavlja djelatnost zografa<em> Hristifora Žefarovića,</em> koji izvodi crteže, predloške za sakralne bakroreze, kojima su tada patrijarsi snabdijevali crkve i vjernike. Do njegova vremena crtali su i rezali u bakar bečki grafičari. Mnogo je intenzivniji rad<em> Zaharija Stefanovića Orfelina,</em> koji u Beču i Budimu uči kaligrafiju, crtanje i rezanje u bakar, a uz mnoge pojedinačne listove, cikluse i geografske karte izdaje 1778 za srp. i rumunj. škole u Austriji djelo &raquo;Slavenoserbska i valahiska kaligrafija&laquo;. Kod njega je crtanje i bakrorezačko umijeće naučio njegov sinovac<em> Jakov Orfelin. Teodor Dimitrijević-Kračun</em> po jednom je svom portretu izradio crtež i dao ga u Beču rezati u bakar. Od vojvođanskih slikara bidermajera (koje su u ono doba zvali &raquo;molerima&laquo;) sačuvan je manji broj crteža likovnih kvaliteta:<em> Arsa Teodorović </em>izradio je portret Dositeja Obradovića (u Budimpešti); od<em> Konstantina Danila</em> sačuvano je (u beogradskom Nar. muzeju) 13 skica za ikonostas dobričke crkve.<em> Jovan Smajić-Tošković</em> dobio je, kao đak bečke umjetničke akademije, prvu nagradu za arhitekturno crtanje. – Većim brojem crteža ilustrirao je svoje putopisno djelo (u dva sveska, 1847 i 1848)<em> Dimitrije Avramović; </em>od njega je sačuvan velik broj skica i studija romantičke intonacije. Značajan pothvat u oblasti crteža predstavlja kompozicija <em>Pavla Simića</em> &raquo;Guslar&laquo; (sa 22 lika), koja je kasnije umnožena litografijom. Od stotinjak crteža<em> Novaka Radonića</em> ističe se portret Zmaja Jovana Jovanovića.<em> Stevan Todorović</em> radio je crteže na putovanjima; krokiji za srpsko-turskih ratova reproducirani su u mnogim inozemnim ilustriranim revijama. – <em>Anastas Jovanović</em> izradio je velik broj crteža, u kojima je prikazao likove iz srp. historije i svoje suvremenike. Umnoženi litografijom, ovi portreti bili su vrlo popularni u svim južno-slav. krajevima. –<em> Đorde Krstić,</em> jedan od prvih srp. akademski školovanih slikara, još je prije studija mnogo crtao, te su mu ti crteži osigurali stipendiju za odlazak na studij. U toku svog rada u Srbiji (prikazi hist. i umjetničkih spomenika) često skicira izvodeći pripremne radove za niz svojih slika.<em> Uroš Predić</em> je u svoje bilježnice unosio likovne doživljaje sve do u visoku starost.<br /> Od srednje generacije srp. umjetnika istakao se crtačkim radom (pretežno u olovci) <em>Ljuba Ivanović,</em> koji je u crtežima dao velik broj motiva iz Srbije i Makedonije.<em> Vasa Pomorišac</em> pobornik je (u okviru grupe &raquo;Zograf&laquo;) stroge crtačke tehnike. – Generacija, koja se afirmirala između dva Svjetska rata, posvećuje naročitu pažnju crtežu:<em> Petar Dobrović</em> radi velik broj pastela i crteža u više crtačkih tehnika s motivima s mora i figuralnim prikazima. Crtački opširni opus<em> Save Šumanovića</em> čuva se u galeriji njegovih djela u Šidu.<em> Ivana Radovića </em>preokupiraju u crtežu teme iz seljačkog života u Vojvodini, jednako kao i njegova užeg zemljaka<em> Milana Konjovića. Ivan Tabaković </em>dočarava intimnu atmosferu u laviranim crtežima perom. Crteži tušem<em> Nedeljka Gvozdenovića</em> značajan su kompleks njegova likovnog stvaranja. Najvažniji dio umjetničke djelatnosti<em> Đorđa Andrejevića-Kuna</em> zauzima njegov grafički rad, baziran na crtežu, kojim autor izrazuje svoj socijalno-programatski i borbeni stav (crteži iz borskog rudnika &raquo;Krvavo zlato&laquo;, 1935; iz španjolskog građanskog rata &raquo;Za slobodu&laquo;, 1937; &raquo;Crteži, studije i skice&laquo;, 1940; crteži tušem &raquo;Partizani&laquo; 1946). Crtež<em> Predraga Milosavljevića </em>je rafiniran i duhovit, od barokne intonacije do smirenog štimunga vedute ili mrtve prirode. Tematiku iz NOR-a daju u svojim crtežima na ekspresivan način<em> Prvoslav Karamatijević</em> i<em> Branko Šotra. </em>Kod mlađih umjetnika<em> (Stojan Čelić, Boško Karanović, Jovan Kratohvil, Oto Logo, Aleksandar Luković, Mario Maskareli, Lazar Vujaklija, Mladen Srbinović)</em> značajnu komponentu grafičkog rada zauzima crtež. Zanimljiva rješenja u crtežu daju<em> Dušan Ristić</em> (ilustracija i oprema) i<em> Milenko Šerban</em> (scenska oprema). Uz najznačajnijeg karikaturista starije generacije<em> Pjera Križanića</em> rade na tom području<em> Milorad Ćirić</em> i<em> Zulfikar Džumhur.</em>&lt;tab&gt;R.<br /> <strong>Hrvatska.</strong> C. u Hrvatskoj ima u ranoj fazi pretežno dokumentarno i kulturno-hist. značenje. Iz anonimnosti, općenite u Srednjem vijeku, iskrsavaju imena splitskog đakona<em> Majona, </em>koji je u XI<em> st.</em> pisao i uresio &raquo;Liber psalmorum&laquo; splitskog nadbiskupa Pavla, te slikara nazvanog<em> Istranin,</em> koji je potkraj XIV ili u poč. XV<em> st.</em> sitnim slikama ilustrirao glagoljski misal. Vrlo su značajni iz XV<em> st.</em> dva glagoljska misala iz Vrbnika na Krku i glagoljski misal bosanskog vojvode Hrvoja (koji je izradio pop glagoljaš<em> Butko</em> po svoj prilici u Splitu); usto su mnogobrojne iluminirane knjige iz XV i XVI<em> st.,</em> nastale u Hrvatskoj, djelo domaćih majstora.<br /> Od hrv. slikara, koji su se za renesanse afirmirali u Italiji, sačuvano je relativno malo crteža. Identificirani su crteži bakroresca<em> Martina Kolunića Rote</em> (oko 1532–1582) u bečkoj Albertini (&raquo;Općenito ljudsko uskrsnuće&laquo;; &raquo;Jupiter ubija Titana&laquo;; jedanaest aktova; &raquo;Poprsje stare žene&laquo; i dr.). U riznici zagrebačke katedrale čuva se Misal čazmanskog prepošta Jurja de Topusko; djelomično ga je iluminirao<em> Juraj Klović</em> (1498–1578). Njegovi se crteži čuvaju u Kabinetu grafike JA (&raquo;Judita i Holoferno&laquo;), u Britanskom muzeju u Londonu, u zbirci u Buckinghamskoj palači, u zbirci vojvode od Devonshirea u Chatsworthu i dr. Crteži<em> Andrije Medulića</em> (1503–1563) nalaze se u Kabinetu grafike JA u Zagrebu (&raquo;Skidanje s križa&laquo;), u Albertini u Beču (&raquo;Likovi fratara&laquo;; &raquo;Mlada žena&laquo;; &raquo;Sveta porodica&laquo;; &raquo;Polaganje u grob&laquo;; &raquo;Rođenje Isusa&laquo;; &raquo;Judita&laquo;; &raquo;Rebeka&laquo;; &raquo;Piet&agrave;&laquo; i dr.), u Galleria dell&rsquo;Accademia u Veneciji i dr. Skice i studije baroknog slikara <em>Federika Benkovića</em> (1677–1753) čuvaju se u bečkoj Albertini (&raquo;Smrt redovnika&laquo;; &raquo;Bogorodica se ukazuje sv. Franji&laquo; i dr.), zatim u galeriji Uffizi u Firenci, u Museo Civico Correr u Veneciji, u Accademia Carrara u Bergamu, u Ljubljani, Hamburgu i dr. U XVII <em>st</em>. nastali su egzaktni i dokumentarni crteži mnogih starih hrv. gradova od <em>Pavla</em> <em>Rittera Vitezovića </em>(1652–1713) i dva iluminirana korala, koja je oko 1675 na pergamenu ispisao uresio sličicama ornamentima <em>Bone Razmilović</em> u samostanu na Poljudu u Splitu. Ritter Vitezović štampa od 1696 u prvoj zagrebačkoj tiskari knjige ukrašene baroknim inicijalima i ornamentima, a u tiskarama osnovanim u XVIII i XIX <em>st</em><em>.</em> u Osijeku, Varaždinu, Dubrovniku, Karlovcu i Zadru štampaju se mnoge knjige opremljene inicijalima, vinjetama i ilustracijama domaćih i stranih autora; te su ilustracije nejednakih kvaliteta.<br /> Razvitkom građanskog staleža u Hrvatskoj nastaju preduvjeti za življu kulturnu i umjetničku djelatnost Potkraj XVIII i u poč. XIX<em> st.</em> osnivaju se crtačke škole za odgoj zanatlija u Zagrebu, Osijeku, Varaždinu, Karlovcu i dr. Crtačke studije i skice nastale oko sredine XIX<em> st.</em> imaju općenito samo dokumentarnu kulturno-hist. vrijednost. Iz tog vremena sačuvani su klasicistički crteži <em>Franje Salghetti-Driolia </em>(1811–1877), crteži Dioklecijanove palače Šibenčanina<em> Vjekoslava Andrića</em> (1832–1864), studije olovkom lavirane akvarelom, adaptacije engl. gravira u didaktičke svrhe i ilustracije<em> Stjepana Marjanovića</em> (1802–1860) za &raquo;Starožitnosti kraljevstva Slavonije&laquo; Luke Ilića Oriovčanina (rukopis u Sveučilišnoj biblioteci u Zagrebu), crteži<em> Franjice </em><em>Daubachy</em><em>-Doljske</em> (1830–1883); &raquo;Pogled na Medvešćak&laquo;, a usto niz predložaka za litografije iz hrv. povijesti <em>J. F. M&uuml;ckea</em> (1819–1883). Tek pojavom slikara<em> Vjekoslava Karasa</em> (1821–1858) može se govoriti o umjetničkim ostvarenjima, no od njega se sačuvalo samo malo crteža, i to uglavnom mladenačke ilustracije njegovih pisama.<em> Ivan </em><em>Zasche</em> (1826–1863) fiksirao je realnost našeg pejzaža i kostima u crtežima olovkom, često pojačanima akvarelom (prikazi zagrebačkog Maksimira, ličkog i primorskog krša).<br /> Razvoju umjetnosti crteža mnogo je pridonijela Crtačka škola u Osijeku, na kojoj radi iskusan pedagog<em> Hugo Conrad v. H&ouml;tzendorf</em> (1807–1869), vjeran crtač slavonskih ruševina, šuma, ravnica i folklornih motiva (Grafička zbirka Sveučilišne knjižnice u Zagrebu). Među njegovim učenicima istakao se<em> Adolf </em><em>Waldinger</em> (1843–1904), koji je u svojim egzaktnim crtežima olovkom dao uspjele šumske pejzaže. Osim toga radio je i didaktičke crteže i situacione planove Bosne nakon okupacije (1884).<em> Ferdo </em><em>Quique</em><em>rez</em> (1845–1893) crtao je krokije s putovanja, vedute naših gradova za &raquo;Prirodni zemljopis Hrvatske&laquo; Vjekoslava Klaića, nacrte za ilustracije Njegoševa &raquo;Gorskog vijenca&laquo; i studije za svoje slike (&raquo;Žrtva Abrahamova&laquo; i dr.).<em> Iso Kršnjavi</em> (1845–1927) ostavio je realističke studije za slike i bakropise.<em> Nikola Mašić</em> (1852–1902) izradio je više studija za svoje kompozicije, svježe realističke skice životinja i pejzaža, naročito &raquo;Put u Sv. Kuzman&laquo;, u kojemu je zahvatio bitne karakteristike našeg kraja. Malo je crteža sačuvano od<em> Vlaha Bukovca</em> (1855–1922), među kojima karakteristična glava J. J. Strossmayera. Studije <em>Celestina</em> <em>Medovića </em>(1857–1919) za figuralne kompozicije i pejzaž čuvaju se u zbirci Medović u Kuni na Pelješcu. Dokumentarno značenje imaju heraldički crteži<em> Milana Sunka</em> (1860–1892) i ilustracije<em> Dragana Melkusa</em> (1864–1917) za &raquo;Simplizissimus&laquo;, &raquo;Fliegende Bl&auml;tter&laquo; i dr.<em> Bela Čikoš Sesija</em> (1864–1931) skicira aktove i radi predloške za grafiku, a<em> Oton Iveković</em> (1869–1939) nacrte za historijske kompozicije, skice zagorskih i ličkih sela, te prve kostimografske skice za zagrebačko kazalište. Izuzetno mjesto u razvoju grafike i crteža zauzima<em> Menci Cl. Crnčić</em> (1865–1930) mnogobrojnim nacrtima za bakropise, ilustracijama (&raquo;Gorski vijenac&laquo;), karikaturama u humorističkim časopisima (&raquo;Satir&laquo;), skicama pejzaža i portretima; on je crtež i grafiku prvi kod nas primijenio kao sredstvo samostalnog likovnog izražavanja.<em> Ferdo Kovačević</em> (1870–1927) radi pejzažne krokije,<em> Ivan Tišov</em> (1870–1924) nacrte za kompozicije, a<em> Branko Šenoa</em> (1879–1939) skice s putovanja i predloške za bakropise.<em> Emanuel Vidović</em> (1872–1953) olovkom i perom ostvaruje lirske i sumorne štimunge mora, pejzaža, kućnih i crkvenih int&eacute;rieura.<em> Tomislav Krizman</em> (1882–1955), u
<br /> 