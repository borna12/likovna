<strong>CRUIKCSHANK, 1. </strong><strong>Isaak</strong><strong>,</strong> engleski akvarelist, ilustrator i karikaturist (Leith, oko 1756 &mdash; London, 1810/11). Od 1794 crta na način bliz T. Rowlandsonu političke karikature, u kojima s demokratskih pozicija ismijava režim, društvene prilike i modu. Ilustrirao djela J. Swifta i Joe Millera.<br><strong>2. Robert</strong> (London, 27. IX. 1789 &mdash; 13. III. 1856), sin i učenik pređašnjega. Slika u ulju i minijaturi portrete (ličnosti iz kazališnog svijeta), radi političke i društvene karikature s aluzijama na dvorske i mondene skandale, ilustrira knjige i kreira komične likove<em> Tom, </em><em>Jerry</em> i<em> Logic,</em> koji su stekli široku popularnost kao akteri raznovrsnih komičnih događaja i konflikata. S njim je surađivao njegov mlađi brat George C.<br><strong>3. </strong><strong>George</strong><strong>,</strong> engleski grafičar, karikaturist (London, 27. IX. 1792 &mdash; 1. II. 1878). Učitelj mu je bio otac Isaac C. Rano je došao na glas svojim političkim karikaturama, zbog kojih je 1819 bio upleten u proces s dvorom. Crtajući karikature, koje su bile reproducirane u drvorezima kao ilustracije u časopisima, oštrim je sarkazmom žigosao političke ličnosti i socijalne nepravde svoga vremena. S bratom Robertom izradio seriju crteža <em>Life</em> <em>in</em> <em>London. </em>Izdavao <em>Comic</em> <em>Almanach</em> (1835&mdash;53), a od 1853 <em>Punch</em><em>&rsquo;</em><em>s</em> <em>Almanach</em><em>. </em>Ilustrirao djela Chamissa, W. Scotta i Dickensa. Porok pijanstva obradio u seriji <em>The</em> <em>bottle</em><em>.</em> Bio je izvanredno plodan; sačuvano je preko 7000 njegovih crteža i grafičkih radova. Potkraj života slikao genre-motive.
<strong>CRUX</strong> (lat.;<em> križ</em>), simbolični, ikonografski i ornamentalni motiv; javlja se već u prethistoriji u kultnoj i dekorativnoj primjeni. Simbol kršćanske religije u vezi s predodžbom smrti Kristove na križu. C. se sastoji od dva dijela, horizontalnog i vertikalnog, koji se sijeku u pravom kutu. Dužina i oblik krakova i dispozicija ornamenta diferiraju te postoji znatan broj varijacija. <em>C. </em><em>ansata</em> ima oblik slova T.&mdash;<em>C. gemata,</em> složen od četiri grč. slova Г (gama) ukrštena u jednoj točki &lt;znak&gt;, zapravo je svastika, poznata već u prethistoriji (neolitu); u Indiji je bila simbol sunca i vatre, života i snage, a u Evropi najrasprostranjeniji apotropej (amulet); javlja se u starokršćansko doba na nadgrobnim stelama, tunikama i t. d.; bio je simbol njem. nacionalsocijalizma.<em> C. immissa,</em> grč. križ ravnih i jednakih krakova.<em> C. commissa,</em> lat. križ s dužim donjim vertikalnim krakom.<em> C. </em><em>decussata</em><em>,</em> sličan rimskom slovu X.&mdash;<em>C. </em><em>coronata</em><em>,</em> okružen vijencem, stavljao se na zastave rimskih legija (mjesto negdašnjeg orla), na novac i dr. (v.<em> Križ</em>).<em><tab></em>J. Bć.
<strong>CRVENA KREDA</strong> (engl.<em> red </em><em>chalk</em><em>,</em> franc. <em>sanguine</em><em>,</em> njem. <em>R</em><em>&ouml;</em><em>tel</em><em>,</em> tal. <em>matita</em> <em>rossa</em>), zemlja crvenjača sastavljena od crvene željezne rude i gline; kao boja služi u industriji i umjetnosti. Upotrebljava se u umjetnosti od XVI <em>st</em><em>.</em> u obliku malih cilindričnih ili četvrtastih štapića. Primjenjuju je u kombinaciji sa crnom i bijelom kredom Rubens, a u frane, rokokou A. Watteau. Jedno je od glav. crtačkih sredstava do najnovijeg vremena.
<strong>CRVENA STIJENA,</strong> lokalitet kod Bileće nad Trebišnjicom u Crnoj Gori, arheol. nalazište, na kome je u pećini otkriven neprekinut sloj paleolit-mezolit-neolit bez keramike i sa keramikom tipa impreso i barbotin. To je ujedno veoma značajno nalazište na kome se očito neolit razvio iz mezolita, i to sa keramikom koja ukazuje na paralele sa zap. Mediteranom i isto toliko seća na kompleks neolita Starčevo&mdash;Kereš u srednjem Podunavlju. Iznad tog neprekinutog sloja nalaze se još dva odvojena stratuma sa neolitom tipa Kakanj&mdash;Danilo i sa gradinskom kulturom. Tačno je da je mezolitski stratum paralelan sa gornjim capsienom i da odgovara tardenoisienu. Tako je najstariji neolitski stratum sa impreso-keramikom ujedno i najstariji autohtoni neolit u Crnoj Gori i na zap. Balkanu, koji pokazuje srodnost i bliže kulturne veze prema sličnom neolitu u srednjem Balkanu. Vremenski početak neolita i direktni prelaz njegov iz mezolita u Crvenoj Stijeni može se staviti u V &larr; milenij.<br>LIT.: <em>A. Benac,</em> Crvena Stijena 1955, GZMBiH, 1957.<tab>M. Gr.
<strong>CRVENI OTOK,</strong> otok sv. Andrije kod Rovinja u Istri. Na žalu i u moru zapažaju se temelji građevina iz rimskog perioda. U ranom Srednjem vijeku (vjerojatno još u VI <em>st</em><em>.)</em> podignut je na otoku samostan benediktinaca, koji kasnije (1446&mdash;1820) prelazi u ruke franjevaca. Dijelovi tog samostana i predromaničke crkve uklopljeni su u XIX <em>st</em><em>.</em> u sklop vile <em>H</em><em>&uuml;</em><em>tterott</em><em>,</em> pa je od crkve sačuvan u izvornom obliku njen srednji dio kvadratične osnove, što preko trompa prelazi u kružnicu tambura i kupolu. U kupoli, koja u unutarnjem obodu ima niz visećih lukova, naziru se zidne slikarije u tragovima, dok je u plitkoj polukružnoj nadlučenoj niši juž. zida djelomice sačuvana kasnogotička zidna slika, što prikazuje<em> Raspeće.</em> U crkvi je zbirka starina: kamena pučka plastika XV i XVI <em>st.</em> i rano-srednjovj. transena.<br>LIT.: <em>M</em><em>. Tamaro</em><em>,</em> Le citt&agrave; e le castella dell&rsquo; Istria, II, Poreč 1892, str. 249&mdash;252. &mdash; <em>B. Benussi,</em> Del convento di S. Andrea sull&rsquo;isola di Serra presso Rovigno, Atti e memorie della societ&agrave; istriana d&rsquo;archeologia e storia patria, 1927. &mdash; <em>Lj. Karaman</em><em>,</em> O srednjovjekovnoj umjetnosti Istre Historijski zbornik, 1949, str. 118.<tab>B. F.
<strong>CSIKOS-SESSIA, Bela</strong> v.<em> Čikoš-Sesia, Bela</em>
<strong>CS</strong><strong>&Oacute;</strong><strong>K</strong><strong>, </strong><strong>Istv</strong><strong>&aacute;</strong><strong>n</strong><strong>,</strong> madžarski slikar (Puszta-Egeres, 13. II. 1865 &mdash; ?). Učio u Budimpešti, 1886&mdash;87 na akademiji u M&uuml;nchenu, a 1888 u Parizu kod W.-A. Bouguereaua i T. Robert-Fleurya na <em>Acad&eacute;mie </em><em>Julian.</em> Od 1889 radi u M&uuml;nchenu, 1895&mdash;1903 u Budimpešti, a 1903&mdash;10 u Parizu. God. 1920 imenovan prof. na Visokoj školi likovnih umjetnosti u Budimpešti. U prvo vrijeme pripada naturalističkom smjeru, unosi u slike kolorizam venecijanskih majstora; postepeno prilazi impresionistima, a konačno radi pod utjecajem C&eacute;zannea, Gauguina i Matissea. Prikazuje scene iz nar. života, slika pejzaže, biblijske teme, genre, hist. kompozicije i aktove.
<strong>CUBICULUM</strong> v.<em> Kubikul</em>
<strong>CUCCIUM</strong> v.<em> Ilok</em>
<strong>CUDERMAN, Stane,</strong> slikar (Kamnik, IV. 1895 &mdash; Kamniška Bistrica, 19. V. 1946). Studirao na akademijama u Zagrebu i Pragu (V. Bukovac, V. Hynais, J. Obrovsky, F. Thiele i V. Nechleba). Slikao portrete i genre-prizore u ulju i freske u franjevačkoj crkvi u Kamniku. Radio i grafiku.<tab>F. St.
<strong>CUL</strong><strong>-</strong><strong>DE</strong><strong>-</strong><strong>LAMPE</strong> (franc.;<em> donji dio svjetiljke</em>), 1. donji dio crkvene svjetiljke.<br><strong>2.</strong> Manji ornamentalni, rjeđe viseći figuralni ukras (engl. <em>bracket tail-piece;</em> njem.<em> Kragstein</em>), u obliku donjeg dijela svjetiljke; služi kao zaglavni kamen ili konzola, uporište konstrukcije rebara, balkona, erkera, podnožje kod crkvenih kipova (poglavito u gotici).<br><strong>3.</strong> U opremi knjige, završna vinjeta pojedinog poglavlja, trokutnog oblika, s vrškom okrenutim dolje; javlja se u XVIII<em> st. </em>u Francuskoj.
<strong>CUNEUS</strong> (lat.; grč. <em>ytepxiq</em> kerkis<em> klin</em>), <strong>1.</strong> klinast isječak amfiteatralnoga gledališta u grčkom i rimskom kazalištu, koje je bilo podijeljeno radijalno raspoređenim stepeništima na dijelove u obliku klina.<br><strong>2.</strong> Taktička formacija vojske u obliku klina kod Grka, Rimljana, Hispanaca i Kartažana.
<strong>CUNNINGHAM</strong><strong>, Allan,</strong> engleski književnik i historik (Keir, Dumfriesshire, 7. XII. 1784 &mdash; 30. X. 1842). Pisao pjesme, romane, biografije, a bavio se i historijom umjetnosti (<em>Lives</em> <em>of</em> <em>the</em> <em>most</em> <em>Eminent</em> <em>British</em> <em>Painters</em><em>, </em><em>Sculptors</em> <em>and</em> <em>Architects</em><em>, </em>6 sv., 1829&mdash;33).
<strong>CUPRAE</strong> v. <em>Golubac</em>
<strong>CURICUM</strong><strong>, </strong><strong>CURICTA</strong> v.<em> Krk</em>
<strong>CURRY</strong><strong>, </strong><strong>John</strong> <strong>Stewart</strong><strong>,</strong> američki slikar i grafičar (Dunavant, Kans., 14. XI 1897 &mdash; Madison, Wis., X. 1946). Studirao na <em>Art </em><em>Institute</em> u Kansas Cityu i u Chicagu. Pet godina novinski ilustrator; učio godinu dana u Parizu. Uz G. Wooda i Th. Bentona predstavnik amer. regionalističkog slikarstva. Na svojim kompozicijama prikazuje na realistički način prošlost Srednjeg Zapada (<em>Krštenje anabaptista u Kansasu,</em> 1928, New York, Whitney Mus.). Od štafelajskih slika prelazi na zidne kompozicije (Westport, Conn.; Topeka, Washington).
<strong>CURTEA </strong><strong>DE</strong> <strong>ARGES,</strong> jedan od najstarijih rumunjskih gradova. Osnovan je u XIV <em>st</em><em>.</em> Sjedište episkopije i nekadašnja prijestolnica vlaških vojvoda, bogat arhitektonskim spomenicima iz kasnog Srednjeg vijeka. Od vojvodskog dvora očuvali su se temelji i okviri pojedinih vrata i prozora. Crkva<em> San Nicoara </em>datirana je sa 1350, ali je vjerojatno starija. Ta jednobrodna crkva s bačvastim svodom pokazuje uz bizantske i neke zap. utjecaje. Sada je u ruševinama. Vojvodska crkva<em> (Biserica domneasca) </em>potječe skraja XIII <em>st</em><em>.</em> ili iz prve pol. XIV <em>st.</em> To je centralna bizant. građevina s tlocrtom križa upisanim u kvadrat i kupolom. Bizant. tip gradnje ovdje je primijenjen posredno preko bug. i srp. arhitekture. Crkva je ukrašena freskama, od kojih su neke rad umjetnika maked. škole. Episkopalna crkva<em> (Biserica </em><em>episcopala</em><em>)</em> završena je oko 1526, a pripisuje se Manoli ili Manei, graditelju nepoznatog podrijetla. Ima tri apside oko svetišta, poput romaničkih crkava u K&ouml;lnu. Jedna se kupola nalazi nad kvadratnim narteksom, a dvije manje, s obje strane fasade, na visokim tamburima, koso probijenim uskim prozorima. Karakteristične su bizarne forme dekoracije vanjskih zidova, naglašene jakom polihromijom (gruzijsko-armenski i arap. utjecaji). Crkvu je restaurirao potkraj XIX <em>st</em><em>.</em> franc, arhitekt Andr&eacute; Lecomte de No&uuml;y. On je ujedno sagradio episkopsku palaču i mauzolej, u kojemu se nalaze grobovi besarabskih vojvoda i članova svrgnute rumunj. dinastije Hohenzollern-Sigmaringen.
<strong>CURTIS</strong> (srednjovj.-lat.) zemljišni posjed sa zgradama, posjed s naseljem kmetova, zgrada, dvorac ili dvorište.
<strong>CURTIUS</strong><strong>, </strong><strong>Ludwig</strong><strong>,</strong> njemački arheolog (1874&mdash;). Prof. klasične arheologije u Erlangenu (1913), Freiburgu im Breisgau (1918), Heidelbergu (1920); direktor Njemačkog arheološkog instituta u Rimu (1928&mdash;37). Vršio iskapanja u Egini, Tirintu i Bogazkaleu. Naučno obraduje sva područja ant. umjetnosti; ističu se njegove ikonografske studije, u kojima nastavlja istraživanja E. Q. Viscontia i J. J. Bernoullia. Glav. djela: <em>Die </em><em>antike </em><em>Kunst</em> (Handbuch der Kunstwissenschaft, I, II, 1924&mdash;39); <em>Die Wandmalerei Pompejis</em> (1929); <em>Zeus und Hermes</em> (1931); <em>Ikonographische Beitr&auml;ge</em> (Mitteilungen des Deutschen Arh&auml;ologischen Instituts, Rim 1943).
<strong>CUSSA, Mihael</strong> v<em>.</em> <em>Kusa, </em><em>Mihael</em>
<strong>CUSTODIA</strong> v.<em> Kustodija</em>
<strong>CUVAJ-ZURUNIĆ, </strong><strong>Roksanda,</strong> slikarica (Banja Luka, 1902&mdash;). Studirala na Državnoj akademiji umjetnosti u Beču. Od 1927 izlaže samostalno i na skupnim izložbama u zemlji i inozemstvu.<br>BIBL.:<em> Značenje nauke o boji za interpretacije umjetničkih djela</em> (disertacija), Zagreb 1938.<tab>J. Bć.
<strong>CUVILLI</strong><strong>&Eacute;</strong><strong>S</strong><strong>, 1. </strong><strong>Fran</strong><strong>&ccedil;</strong><strong>ois</strong> <strong>de</strong><strong>, </strong><strong>st</strong><strong>.,</strong> njemački graditelj i dekorater franc, podrijetla (Soignies, 23. X. 1695 &mdash; M&uuml;nchen, 14. IV. 1768). Učenik J. Effnera i F. Blondela u Parizu. U M&uuml;nchenu stupa u službu bavarskog kneza izbornika; od 1725 njegov je dvorski arhitekt, a od 1763 upravitelj dvorskoga građevnog ureda. C. je glavni majstor bavarskog rokokoa, koji je napose u int&eacute;rieurima dosegao izvanredna ostvarenja. Sagradio je dvorac <em>Amalienburg</em> u Nymphenburškom parku kraj M&uuml;nchena (1734&mdash;39), te <em>Residenztheater</em> u M&uuml;nchenu (1750&mdash;53, uništen u Drugome svjetskom ratu), pročelje crkve sv. Kajetana (<em>Theatinerkirche,</em> 1765 &mdash;68), nadbiskupsku palaču i dr. U dvoru je dekorirao apartmane služeći se naročito ukrasom od štuka. Sudjelovao je kod gradnje i dekoriranja dvoraca <em>Br</em><em>&uuml;</em><em>hl</em> i <em>Bruchsal</em><em>.</em> Za razvoj ornamentike rokokoa bili su važni njegovi bakrorezi, koji su izlazili u serijama počevši od 1738. U njima su obrađeni ornamenti za int&eacute;rieure te za pokućstvo, peći, okvire, željezne rešetke, agrafe i dr. Cuvilli&eacute;sovi su biografi zabilježili, da je rastom bio patuljak.<br><strong>2. </strong><strong>Fran</strong><strong>&ccedil;</strong><strong>ois</strong> <strong>de</strong><strong>, ml.,</strong> njemački graditelj i bakrorezac (M&uuml;nchen, 24. X. 1731 &mdash; 10. I. I777), sin, učenik i suradnik pređašnjega. Nastavio je izdavanje očevih ornamentalnih bakroreza i dovršio pročelje crkve sv. Kajetana po njegovoj osnovi. U M&uuml;nchenu je podigao zgradu Glavne straže i fontanu sv. Ivana Nepomuka.
<strong>CUYP</strong><strong>, Aelbert, </strong>h<strong>o</strong>landski slikar (Dordrecht, 1620 &mdash;15. XI. 1691). Učenik svog oca Jakoba, u mladosti pod utjecajem pejzažista J. van Goyena. U motivima je svestran; slika vedute, sakralne i mitološke kompozicije, int&eacute;rieure, portrete i mrtve prirode, no najvrednija djela stvara kao pejzažist. Među majstorima holand. slikarstva XVII <em>st</em><em>.</em> on je uspio slikarski savršeno ostvariti čar svoje zemlje. Prikazuje partije niskih krajina s drvećem i livadama, obale rijeka i mora, a povrh njih visoki horizont neba u svim aspektima atmosferskih fenomena, u punom suncu ili prigušenoj mjesečini. U pejzaže uklapa realistički prikazane grupe ljudi i stada stoke. Najbolja su mu djela nastala u razdoblju od 1650 do 1660.<br>&raquo;... On je sam naslijedio difuzno bljedilo van Goyenovih pejzaža, raskošnu materijalnost Rembrandta u njegovim počecima, finoću Terborchove boje, on je pratio Paula Pottera u obore, on je slijedio van Ostadea i Hondecoetera u dvorišta gospodarstava i u staje, s van de Veldeom je odlazio promatrati more, &mdash; a nikome od njih nije oduzeo ni njihovu tajanstvenu snagu, ni njihovu jednostavnost, ni njihovu intimnost, ni familijarnu dobrodušnost, ni njihov srdačni optimizam...&laquo; (E. Faure).
<strong>CUYPERS, Petrus Josephus,</strong> nizozemski arhitekt (Roermond, 16. V. 1827 &mdash; 3. III. 1921). Polazi akademiju u Antwerpenu; prof. na školi za umjetnost i obrt u Amsterdamu. Bio pod utjecajem E.-E. Viollet-le-Duca. Sagradio i restaurirao mnoge privatne građevine i crkve, služeći se elementima hist. stilova, ponajviše gotičkog.<br>DJELA: Crkve u Eindhovenu, Wijku i Amsterdamu (sve neogotički stil); restauracija katedrale sv. Martina u Mainzu (1872&mdash;75); nacrt za Rijksmuseum u Amsterdamu (sagrađen 1877&mdash;85); s A. L. van Gendtom podigao centralni kolodvor u Gentu. &mdash; Napisao<em> Der Dom zu Mainz,</em> 1878.
<strong>CVETKO,</strong> pop, iluminator, iz sela Godijeva kod Berana (Ivangrada). Slikao 1560 u Nikolj-Pazaru inicijale i portrete jevanđelista u tzv.<em> Beočinskom jevanđelju,</em> koje je ranije bilo svojina manastira Rače. Pripadao prepisivačkoj školi koja je po manastirima u okolini Pljevalja razvila živu delatnost u drugoj pol. XVI<em> v.</em> Mada se trudio da podražava uzorima XIV<em> v., </em>njegove minijature, rađene dosta brižljivo, pokazuju sve osobenosti slikarstva seoskih iluminatora XVI<em> v.</em><br>LIT.:<em> L. Mirković,</em> Starine fruškogorskih manastira, Beograd 1931, str. 8&mdash;9. &mdash; <em>S. Radojčić,</em> Stare srpske minijature, Beograd 1950. &mdash;<em> Isti,</em> Majstori starog srpskog slikarstva, Posebna izdanja SAN, 1955, CCXXVI, str. 65.<tab>S. Pet.
<strong>CVETKOVIĆ, 1. Arsenije,</strong> zlatar iz Bijelog Polja. Izradio darohranilnicu za manastir Svete Trojice kod Pljevalja, 1712. U riznici manastira Morače čuvaju se dva okovana jevanđelja sa zapisom da ih je radio<em> Arsenije Cvetka kujundžije.</em> Na kivotu (darohranilnici) izražen je turski uticaj, sa ornamentom lala; isti ornamenat nalazi se i na jednom od okova, koji je sastavljen od livenih figura, a rađen u XVII<em> v.</em><br>LIT.:<em> Lj. Stojanović,</em> Stari srpski zapisi i natpisi, III, Zbornik za istoriju, jezik i književnost srpskoga naroda SA, I od., 1905, III.<tab>B. Ra.<strong><br>2. Natalija,</strong> slikarica (Smederevo, 6. VI. 1888 &mdash; Beograd, 19. IV. 1928). Učenica Bete Vukanović. Posle završene slikarske škole u Beogradu odlazi u M&uuml;nchen u školu umetničkog zanatstva, a zatim u Pariz, u privatnu akademiju <em>Julian</em><em>.</em> Po povratku nastavnik crtanja u Zanatskoj školi u Beogradu. Za Balkanskih ratova dobrovoljna bolničarka. Izlagala prvi put 1904 na Prvoj jugoslovenskoj izložbi u grupi učenika Srpske slikarske škole u Beogradu, 1911 priredila samostalnu izložbu. Na Četvrtoj jugoslovenskoj izložbi 1912 izlaže sa Društvom srpskih umetnika, a zatim redovno kao član <em>Lade</em>, čiji je bila i sekretar. &mdash; Isprva u ulju, a zatim pretežno akvarelom, radila svoje skromne slike u koncepcijama naših plenerista, pokazujući naklonost za portret. &mdash; Bavila se i primenjenom umetnošću, naročito radom u koži.<tab>K. Ać.<br>LIT.:<em> Z. Simić-Milovanović,</em> Slikarke u srpskoj umetnosti, Beograd 1938.
<strong>CVILIN,</strong> selo na desnoj obali Drine kod Ustikoline, Bosna. Ima ostatke bogato opremljenih rimskih zgrada, u kojima se ističu podovi od mozaika. Spominje ga Pop Dukljanin i daje narodnu etimologiju imena (&raquo;Pade toga dana bezbrojno mnoštvo Ugra u mjestu koje se zove Civelino što bi značilo cviljenje stoke&laquo;).<tab>Đ. Br.
<strong>CVJETKOVIĆ, Božo,</strong> historik (Suđurađ, otok Šipan, 16. XII. 1879 &mdash;). Završio filozofski fakultet u Beču. Profesor na nautičkim školama u Dubrovniku i Kotoru, na gimnaziji u Zemunu i Zagrebu, te direktor pomorske akademije u Bakru i realne gimnazije u Ogulinu. Surađivao u stručnim časopisima (<em>Narodna starina; Nastavni vjesnik; Jugoslavenska njiva</em> i dr.) člancima iz povijesti i oceanografije.<tab>J. Bć.<br>BIBL.:<em> Život i rad Eugena Gelcicha,</em> 1910;<em> Uvod u povijest Dubrovačke republike,</em> 1916;<em> Povijest Dubrovačke republike,</em> I, 1917;<em> Dubrovački dvor,</em> 1922.
<strong>CYFFL</strong><strong>&Eacute;, </strong><strong>Paul</strong><strong>-</strong><strong>Louis</strong><strong>,</strong> francuski kipar i keramičar flam. podrijetla (Brugge, 6. I. 1724 &mdash; Ixelles kod Bruxellesa, 24. VIII. 1806). Učio kod slikara J. van Heckea; od 1741 u Parizu, a od 1746 u Lun&eacute;villeu u radionici B. Guibala. God. 1757 postaje dvorski kipar polj. kralja Stanislawa Leszczyńskog; od 1777 vodi manufakturu porculana u Hasti&egrave;res-Lavauxu. Izradio fontanu na Place d&rsquo;Alliance u Nancyu i nacrt za fontanu na Place du Ch&acirc;teau u Lun&eacute;villeu. Poznatiji je po malim gracioznim rokoko-figurama i grupama od fajanse, zvanim <em>Statuettes</em> <em>de</em> <em>terre</em> <em>de</em> <em>Lorraine</em><em>. </em>Radio portrete (Henri IV; vojvoda M. Sully; J.-J. Rousseau; Voltaire) i ukrasne predmete (vaze; tintarnice) od fajanse i keramike.
<strong>CZACH</strong><strong>&Oacute;</strong><strong>RSKI, Wladyslaw,</strong> poljski slikar (Grabowczyk, 22. IX. 1850 &mdash; M&uuml;nchen, 13. I. 1911). Učio u Varšavi, Dresdenu i konačno 1870&mdash;73 kod K. Pilotya u M&uuml;nchenu, gdje 1879 postaje nastavnik na akademiji. Slika na tadašnji način m&uuml;nchenskih akademista kompozicije s hist. i anegdotalnim temama, genre-prizore i portrete, prikazujući svoje ženske modele u kostimu i int&eacute;rieurima XVII i XVIII <em>st</em><em>.</em> s pomno rekonstruiranim ambijentima. Njegov je atelier bio centar brojne polj. umjetničke kolonije u M&uuml;nchenu.
<strong>CZAJKOWSKI, Stanis</strong><strong>ł</strong><strong>aw,</strong> poljski slikar (Varšava, 1878&mdash;). Pejzažist i slikar animalističkih motiva; pripada prvoj generaciji polj. impresionista. Jedan od osnivača grupe<em> Sztuka,</em> u kojoj su bili udruženi umjetnici likovno-progresivnih nazora. Radio osnove za proizvode umjetnog obrta.
<strong>CZECHOWICZ</strong><strong>, </strong><strong>Szymon</strong><strong>,</strong> poljski slikar (Krakov, 28. VIII. 1689 &mdash; Varšava, 21. VII. 1775). Učio kod C. Maratte u Rimu gdje je proveo 30 godina i izradio slike za crkvu franjevaca i S. Stanislao dei Polacchi. Od 1740 djeluje u Krakovu a od 1750 u Varšavi, gdje je osnovao prvu slikarsku školu u Poljskoj. Marljiv i osrednji sljedbenik rimskog baroknog načina; ostavio je veći broj crkvenih slika i portreta.
<strong>CZEDEKOWSKI</strong><strong>, Boleslav </strong><strong>Jan</strong><strong>,</strong> poljski slikar (Wojnilow, 22. II. 1885&mdash;). Studirao u bečkoj umjetničkoj akademiji; specijalizirao se za portret. Radio kao portretist u Poljskoj, USA i Parizu, gdje stalno boravi i izlaže od 1924. Naslikao reprezentativne portrete maršala Focha, F. H. Dewaya, predsjednika polj. republike I. Moscickoga, advokata Moro-Giafferia i dr.
<strong>CZESCHKA, Carl Otto,</strong> austrijski slikar, grafičar i majstor primijenjene umjetnosti (Beč, 22. X. 1878&mdash;). Studirao na umjetničkoj akademiji u Beču (Ch. Griepenkerl), na kojoj je kasnije predavač; od 1908 prof. škole za umjetni obrt u Hamburgu. Aplicirajući dekorativne elemente češ. nar. umjetnosti, radio na mnogim područjima primijenjene umjetnosti (vezenje, srebro, nakit, slikanje lakom, drvorezbarstvo, crteži za kazališne dekoracije i kostime, te oprema i ilustriranje knjiga).
<strong>CZETTER (Tzetter, Zetter), Samuel,</strong> madžarski bakrorezac (Orosh&aacute;za, ? &mdash; Budimpešta, poslije 1829). Završio 1793 studije na akademiji u Beču, gdje radi do 1809, kada prelazi u Moskvu; od 1821 djeluje u Budimpešti. Izvodi reproduktivnu grafiku (djela P. P. Rubensa i Ch. Le Bruna), a u Rusiji i Madžarskoj portretne bakroreze primjenjujući tehniku punktiranja (S. J. Gorjuškin; J. J. Golikov; palatin nadvojvoda Josip; S. Teleki; S. Bar&oacute;czy; L. Somsich). Radio je i grafičke ukrase za knjige i ilustrirao rus. naučna djela o botanici.
<strong>CZIGLER, Gy&ouml;z&ouml; (Victor),</strong> madžarski arhitekt (Oradea Mare [Arad], 19. VII. 1850 &mdash; Budimpešta, 28. II. 1905). Učio u atelieru svog oca graditelja, zatim u Beču kod Th. Hansena. God. 1872 restaurirao dvorac R&aacute;koczi u BorosJen&ouml;u. Putuje po Njemačkoj, Engleskoj, Francuskoj, Italiji i Grčkoj. Po povratku gradi palaču<em> Saxlehner</em> u Budimpešti (1878); iste godine postaje prof. klasične arhitekture na politehnici u Budimpešti. Primjenjujući elemente hist. stilova projektira niz javnih zgrada (trgovačka akademija; statistički ured; 2 velike tržnice; zemaljski kasino; palača štedionice; nova politehnika; palača primasa) te stambene zgrade i privatne palače. Zastupao je tendencije starije eklektičke škole.
<strong>CZIMMERMAN, </strong><strong>Hans</strong><strong>,</strong> njemački drvorezbar; djeluje 1529 &mdash;40 u Krakovu, gdje se u ispravama spominje kao <em>Hans</em> <em>Czimmerman </em><em>de</em> <em>Berlino</em><em>.</em> Njegovo su djelo umjetnički izrađene rezbarije na stropovima dvorana u kralj. dvoru Wawelu te slični radovi u građanskim domovima. Imaju obilježja njem. renesansne dekoracije.
<strong>CZ</strong><strong>&Oacute;</strong><strong>BEL</strong><strong>, </strong><strong>B</strong><strong>&eacute;</strong><strong>la</strong><strong>,</strong> madžarski slikar (Budimpešta, 4. IX. 1883&mdash;). Učio u Nagyb&aacute;nyi, M&uuml;nchenu i Parizu, gdje na njega odlučno utječu fauvisti, a napose H. Matisse. Primjenjujući koloristički način fauvista radi figuralne kompozicije, portrete, pejzaže i int&eacute;rieure, u kojima dolazi do izražaja njegov jak temperament. Cz. je jedna od istaknutih pojava u modernom madž. slikarstvu.
<strong>CZWICZEK</strong> <strong>(</strong><strong>Cwiczeck</strong><strong>), Mathias,</strong> slikar i bakrorezac; vjerojatno češkog podrijetla (XVII <em>st</em><em>.</em>). Dvorski slikar kneza izbornika Georga Wilhelma u K&ouml;nigsbergu. O radovima, koje je izvodio za njega, ne zna se mnogo. Kod restauriranja pronađene su, međutim, njegove signature na slikama, koje prikazuju mladog kneza Friedricha Wilhelma i njegovu obitelj. C. je ostavio i nekoliko bakroreza, uglavnom replike svojih portreta.
<strong>CZYŻEWSKI, </strong><strong>Tytus,</strong> poljski slikar i pjesnik (Przybysz&oacute;w, 1885 &mdash; Varšava, 1945). Studirao u Krakovu i Parizu, gdje slijedi moderne slikarske pravce od kubizma do apstrakcije i izlaže 1923&mdash;29 u salonima Nezavisnih i Tuileries. Kasnije prelazi na smirenije i profinjene kolorističke harmonije te radi pejzaže, aktove i mrtve prirode pod utjecajem C&eacute;zannea. Osnivač varšavske slikarske pjesničke škole<em> Formści.</em> Objavio nekoliko zbirka pjesama i studiju<em> L&rsquo;</em><em>art</em> <em>polonais</em> <em>d</em><em>&rsquo;</em><em>aujourd</em><em>&rsquo;</em><em>hui</em> (1925).
<strong>ČABAR,</strong> mjesto u planinskoj dolini Gorskog Kotara (Hrvatska), udaljenoj od tranzitnih komunikacija. Č. je naselje otvorena tipa sa više jezgara, koje je nastalo u XVI<em> st.,</em> a razvilo se oko sredine XVII<em> st.</em> oko rudokopa željezne rude, talionica i kovačnica na feudalnom dominiju Zrinskih. Obrtnička tradicija traje i dan-danas. Vlasteoski dvor, dvokatnica iz XIX<em> st.,</em> sagrađen na mjestu starog utvrđenog dvora Zrinskih, od koga je sačuvan dio fortifikacija (ruševine kule). Župna crkva iz 1663 s oltarskom slikom Valentina Metzingera.<br>LIT.:<em> E. Laszowski,</em> Gorski Kotar i Vinodol, Zagreb 1923, str. 40&mdash;57. <em>&mdash; Isti,</em> Prilog za povijest industrije željeza u Čabru za vrijeme Zrinskih, VjZA, 1917, str. 1&mdash;20.<strong><tab></strong>B. F.
<strong>ČAČAK,</strong> grad i središte sreza u Srbiji, u dolini Zapadne Morave. Prvi tragovi naselja potječu iz brončanog doba. Za rim. dominacije naselje je bilo utvrđeno. U Srednjem vijeku na temeljima starih rim. utvrda podiže se grad<em> Gradac,</em> koji je prije Nemanjića bio sjedište raških župana. Nakon bitke kod Kosova sjedište je mitropolije. Tursko osvajanje (1459) mijenja potpuno karakter grada, građansko je stanovništvo istrijebljeno, crkva Bogorodice Gradačke pretvorena u džamiju, a grad dobiva svoje današnje ime<em> Čačak.</em> Turski geograf Hadži-Kalfa i putopisac Evlija Čelebija (sredina XVII<em> st.</em>) spominju u svojim djelima Č. kao<em> Džadžka, </em>&raquo;kasabu&laquo; na obali Morave, na beogradskom putu u Smederevskom sandžaku, sjedište &raquo;kadiluka&laquo;. Slabljenjem turske prevlasti Č. od poč. XVIII do prvih desetljeća XIX<em> st.</em> postaje poprište teških borba, počevši od austr. okupacije turske Srbije (1718&mdash;39) pa sve do odlučne pobjede srp. snaga nad Turcima za Drugog ustanka. U slobodnoj Srbiji varoš neobično brzo napreduje i postaje jedno od najživljih obrtničkih i trgovačkih središta. Za Prvoga svjetskog rata Č. je važno strategijsko uporište srpske vojske na fronti prema Drini. Između dva rata grad se razvija, a nakon Oslobođenja postaje jedno od značajnih industrijskih središta NR Srbije.<tab>R.<br><em>Narodni muzej,</em> osnovan posle Drugoga svetskog rata, formirao je zbirke za arheologiju, etnografiju i istoriju sa odelenjem iz NOB-e. Ubrzo su u starom restaurisanom konaku otvorene izložbene dvorane muzeja, u kojima su došli do izražaja arheol. predmeti iz ilirskih mogila starijeg železnog doba iz čačanske okoline; njih su već ranije sakupili amateri u slučajnim nalascima i ustupili muzeju. Ti objekti su potstakli na dalja arheol. iskopavanja mogila. U selu Atenici kod Čačka otkriveni su ispod otkopanih mogila kneževski grobovi, sa zlatnim nakitom i importovanim grč. vazama. Rad muzeja je upućen samo na čačansku okolinu. Pored arheol. istraživanja intenzivno se radi i na proučavanju nar. života i običaja, kao i na istoriji toga kraja. Galerija Muzeja posvećena je prvenstveno Nadeždi Petrović, čija se dela, uz radove drugih naših savremenih slikara, nalaze u njoj.<tab>M. Gr.<br><strong>ČAĆE, Ivan,</strong> slikar-samouk i književnik (Vodice kraj Šibenika, 26. IV. 1903 &mdash; Zagreb, 23. XI. 1947). Za Drugoga svjetskog rata u fašističkom logoru; nakon kapitulacije Italije sudjeluje u NOB-i. Kao seljak samouk izdao više zbirka pjesama i novela; izlagao crteže i slike u ulju (Zagreb i Šibenik 1936), na izložbi umjetnika partizana (Zagreb 1945) i dr.<tab>J. Bć.
<strong>ČAĐAVICA,</strong> selo u kotaru Virovitica, NRH. U blizini otkopan je srebren nalaz (naušnice sa zvjezdolikim privjeskom, ogrlica, ukrasne okovne pločice, pređica, jezičci remenja), koji pripada t. zv. martinovskoj kulturi (VI i VII<em> st.).</em> Ta kultura, kojoj pripada i nalaz iz Biskupije kod Knina, najstarija je slav. kultura u Jugoslaviji. &mdash; Župna crkva spominje se 1334 kao &raquo;ecclesia sancti Martini de Zogocha&laquo;. Župa se održala cijelo vrijeme tur. vladanja. Gotička crkva (danas sv. Petra) barokizirana u XVIII<em> st.</em> Zvonik podignut 1778.<tab>M. Šr. i A. Ht.<br>LIT.:<em> J. Barl&egrave;,</em> Popis župa u donjoj Slavoniji od g. 1660, VjZA, 1907. &mdash; <em>N. Fettich,</em> Der Fund von Čađavica, VjHAD, 1941&mdash;42. &mdash;<em> J. Butorac,</em> Popis župa zagrebačke biskupije od g. 1334, Zbornik zagrebačke nadbiskupije, Zagreb 1944. &mdash;<em> Z. Vinski</em>, Naušnice zvjezdolikog tipa u arheološkom muzeju u Zagrebu s posebnim obzirom na nosioca srebrnog nakita Čađavice, SHP, 1952.
<strong>ČAJANGRAD,</strong> tvrđava na zaravanku strmog brežuljka iznad današnjeg sela Gračanice, lijevo od starog puta Visoko-Sutjeska, Bosna. U osnovi pravokutnog oblika. U jednom uglu i danas se raspoznaju tragovi okrugle kule. Bio je kraljevski grad.<br>LIT.:<em> H. Kreševljaković,</em> Stari bosanski gradovi, Naše starine, 1953.<tab>H. Kć.<strong><br>ČAJKANOVIĆ, Risto,</strong> slikar ikona (?, 1849 &mdash; Sarajevo, 1901). Oko 1870 nalazi se u Sarajevu, stigavši iz Rusije. Bio je u početku učitelj u Pazariću, pa u Sokocu, a poslije se bavio samo slikanjem i popravljanjem ikona. Osrednji slikarski talenat, održavao ikonografiju na staroj osnovi; modernome načinu nije bio dorastao. Figure su mu obično kratke i zdepaste, kompozicija naivna, a boje, uglavnom, zagasite. Među njegove bolje radove ide slika sv. Save iz 1873, sada u pravoslavnoj crkvi u Novoj Varoši, i nekoliko slika na ikonostasu u crkvi u Pazariću kod Sarajeva, iz posljednjeg desetljeća prošlog vijeka.<tab>Đ. M.
<strong>ČAJNIČANIN, Pavle,</strong> zlatar, rodom iz Čajniča; živeo u XVII<em> v.</em> Po narudžbini Hristifora Račanina, &raquo;hudago pisca&laquo;, izrađuje diskos i zvezdicu za manastir Raču na Drini 1670. Na njegovim radovima se ukrštaju elementi uzeti iz turskih iluminiranih rukopisa sa dekorativnim motivima iz srp. rukopisnih knjiga. Radovi mu se čuvaju u Muzeju srp. pravoslavne crkve u Beogradu.<br>LIT.:<em> L. Mirković,</em> Starine fruškogorskih manastira, Beograd 1931. &mdash;<em> B. Radojković,</em> Tri zlatara iz Čajniča, Naše starine, Sarajevo 1958, str. 63.<tab>B. Ra.
<strong>ČAJNIČE,</strong> gradsko naselje u jugoist. Bosni. U Srednjem vijeku središte i tržište metalnih rudnika iz okoline. God. 1477 navodi se kao veći i značajan trg (bazar). Građevnom i ekonomskom razvoju mjesta naročito je doprinjeo herc. sandžak Gazi Sinanbeg u osmom deceniju XVI<em> st.</em> izgradivši niz zadužbina: džamija, mekteb, musafirhana (gostinjac), karavan-saraj, itd. U XV, XVI i XVII<em> st.</em> cvao je u Čajniču zlatarski zanat, a sačuvane izrađevine ukazuju na visok kvalitet tamošnjih zlatara još u prvoj pol. XVII<em> st.</em> U XVI<em> st.</em> tu je bila i kovnica novca (turske akče). Danas u Čajniču ima više objekata stare stambene pučke arhitekture, uglavnom osaćanskog tipa (visoko krovište s daščanim pokrovom), zatim tri džamije (Sinanbegova iz 1571, Mehmed-Mustajbegova s arhaičnom kupolom i Hadži Velijudinova ili Haremska iz nepoznatog vremena), dvije pravoslavne crkve (stara i nova) i dva kamena turbeta s kupolom uza Sinanbegovu džamiju. Sinanbegova džamija je najljepši i najznačajniji arhitektonski spomenik u mjestu. Građena je od masivnog materijala, a kvadratični unutrašnji prostor i trijem prekrivaju kupole (1 + 3). Stara crkva, mala jednobrodna građevina s polubačvastim kamenim svodom, potječe iz 1492; u njoj se čuva čuvena stara ikona Bogorodice. Novu crkvu, objekt u pseudobizant. stilu sa kupolicama, gradio je 1857 veleški neimar Andrija Damjanović.<tab>A. Be.
<strong>ČAJO, Omer,</strong> pučki graditelj, dunđer (Sarajevo, 1724 ? &mdash; 23. II. 1777). Spominje ga suvremeni sarajevski kroničar Mula Mustafa Bašeskija kao graditelja Hadži Bešireva hana i nadzornika radova na izgradnji suda u Sarajevu. Spomenuti han biće identičan s današnjim Morićevim, i po tome se dade zaključiti, da je Č. bio neimar većih kvaliteta i sposobnosti.<br>LIT.:<em> R. Muderizović,</em> Nekrologij Mula Mustafe Bašeskije, GZMBiH, 1919, str. 47.<strong><tab></strong>A. Be.
<strong>ČAKANOVINA</strong> v.<em> Iskucavanje</em>
<strong>ČAKELJA MIHOV, Miho,</strong> arhitekt i slikar (Dubrovnik, 9. I. 1909&mdash;). Diplomirao na Tehničkom fakultetu u Beogradu; prvo bio zaposlen kao kustos Nar. muzeja u Skopju; posle Oslobođenja radi kao arhitekt i bavi se ilustracijom dečjih listova, opremom knjiga, izradom plakata i dr. Od 1953 docent na katedri za unutrašnju arhitekturu Tehničkog fakulteta u Skopju.<tab>N. P. T.
<strong>ČAKLOVAC,</strong> ruševine srednjovj. grada ist. od Pakraca kod sela Dragovića, NRH. Unutar šančeva i zidina ističe se petorokutna glavna kula s pojačanim šiljem, koji je usmjeren prema onoj strani, gdje je pristup gradu bio najlakši. Uglovi kule pojačani su klesancima. U kuli su ostaci gotičkog kamina. Grad se prije 1476 spominje kao<em> Csaktornya</em> u posjedu priorata (vranskog ?). God. 1523 u rukama je Petra Keglevića, a prije dolaska Turaka tu gospodari Tahi, gubernator priorata.<br>LIT.:<em> Gj. Szabo,</em> Sredovječni gradovi u Hrvatskoj i Slavoniji, Zagreb 1920, str. 113&mdash;114.<tab>A. Ht.
<strong>ČAKOVAC,</strong> selo, kotar Ogulin, Hrvatska. Naseljeno Ilirima od brončanog doba dalje (nalazi fibula, ogrlica, narukvica). U okolici brojni prethist. tumuli. Odavde i iz okolice potječu mnogi spomenici iz rimskog doba (žrtvenici, sunčani sat, ulomci reljefa i t. d)., koji se čuvaju u Arheološkom muzeju u Zagrebu. Prema natpisu na jednom žrtveniku, posvećenom Jupitru i geniju municipija, proizlazi, da je kod današnjeg Čakovca bio<em> Metulum,</em> jedan od jakih centara Japoda. Pojedini autori, međutim, različito ubiciraju Metulum (Metlika, Šmihel kod Postojne, Metule kod Loža).<br>LIT.:<em> J. Brunšmid,</em> Kameni spomenici, VjHAD, 1903&mdash;04, 1905 i 1906&mdash;07.<tab>M. Šr.
<strong>ČAKOVEC,</strong> glav. mjesto usred Međumurja uz potok Trnavu, Hrvatska. U imenu naselja vjerojatno je sačuvano ime Dimitrija Čaka, koji je tu imao posjed u XIII<em> st.</em> Srednjovj. grad spominje se od 1328. U njegovoj blizini prethist. i rimski nalazi; ističe se rimska nadgrobna stela iz III<em> st.</em> Danas na mjestu grada stoji velika tvrđava, koja je nastajala od XVI do XVIII<em> st.</em> u doba Zrinskih, Althana i Festeticsa. Opasana je šančevima i zidinama od opeke (podigao ih Nikola Zrinski Sigetski), koje su pojačane sa tri poligonalna bastiona (podigao Nikola Zrinski u XVII<em> st.; </em>zidine sa cilindričnim kulama su porušene). K srednjem bastionu vodi put (prije most) do glav. vrata, okovanih željezom, koja svođenom vežom vode u unutrašnjost. Unutar zidina nalazi se t. zv. <em>Stari dvor</em> Zrinskih, koji se sastoji od niza jednokatnih zgrada (sada muzej), a nasuprot njima je t. zv.<em> Novi dvor.</em> To je reprezentativna barokna dvospratna palača, četvorougaonog tlocrta, s unutarnjim dvorištem. U nju se ulazi kroz portal s rustikom i vratima okovanim željezom, povrh kojih je balkon. Prilikom pregradnje Althani su oko 1743 iskoristili raniju dispoziciju objekta. (Prizemno sačuvan gotički portal.) U palači postoji niz kvalitetnih baroknih detalja u kovanom željezu: vrata, balkon, rešetke, ograde. Althani su u XVIII<em> st.</em> podigli na bastionu visok zvonik, koji je karakterističan za siluetu Čakovca. U njemu je zvono gotičkih oblika. Tik do tvrđave u parku je elegantni vrtni barokni kip sv. Jeronima iz 1766, koji je dao postaviti Althan, jer se tada vjerovalo, da je taj crkveni otac Međumurac, rodom iz Štrigove.<br>Uz tvrđavu, koja predstavlja jezgru Čakovca, razvilo se mjesto, koje je do XVIII<em> st.</em> bilo izgrađeno drvenim zgradama. N. Zrinski dao je tu podići 1659 drveni franjevački samostan sa crkvom i gostinjcem. God. 1702 Martin Šimunčić počeo je graditi oporučnom svotom Adama Zrinskog jednokatni franjevački barokni samostan, četvorougaonog tlocrta, na kome je grb Zrinskih. Uza nj je građena 1707&mdash;28 župna crkva sv. Nikole (jednobrodna s pobočnim kapelama). Uz pročelje podignut je snažan zvonik 1753&mdash;67 za Honorata Šoštarića. Među kvalitetnim drvenim inventarom iz XVIII<em> st. </em>ističu se glav. veliki drveni oltar, dar Althana i Pignatellya, i rokoko-klecala. Samostan čuva portrete svojih donatora Zrinskih. U klaustru i pred samostanom dva su Marijina barokna pila iz XVIII<em> st.</em> U mjestu ima nekoliko stilskih kuća (Strahija) i javnih spomenika: Nikoli Zrinskome iz 1904 od A. &Aacute;rokya, Gy. Sz&aacute;sza i J. Trstenjaka, spomenik NOB-e od P. Rukljača,<em> Budućnost</em> (Mati i dijete) iz 1951 od L. Bezeredya, od kojega je i spomenik žrtvama NOB-e na groblju (iz 1947) od pečene zemlje: tri žene drže na krilu mrtvog junaka.<br>LIT.:<em> A. Horvat,</em> Historijski razvoj grada Čakovca, Međimurje, Čakovec, 15. VIII. 1953, str. 2. &mdash;<em> Ista, </em>Pravilnik o čuvanju starina u Čakovcu, Vijesti Društva muzejsko-konzervatorskih radnika NRH, 1954, 3. &mdash; <em>Ista,</em> Spomenici arhitekture i likovnih umjetnosti u Međumurju, Zagreb 1956. &mdash;<em> A. Schulteis,</em> Gradski muzej Čakovec, Muzeji Sjeverne Hrvatske, Varaždin 1956, str. 7&mdash;8. &mdash;<em> M. Ilijanić,</em> Muzej Međimurja u Čakovcu, Bulletin Instituta za likovne umjetnosti JA, 1958, 1. &mdash; <em>S. Krstić</em> i<em> B. Lučić,</em> Novo otkriveni portal u Čakovcu, Vijesti Društva muzejskih i konzervatorskih radnika NRH, 1958, 6.<strong><tab></strong>A. Ht.
<strong>ČAMPRAGASTI KRIŽ </strong>v.<em> Križ</em>
<strong>ČAPEK, 1. Josef,</strong> češki slikar, grafičar i pisac (Hronovo nad Metuji, 23. III. 1887 &mdash; koncentracioni logor u Njemačkoj, IV. 1945.) Majstorski je svladavao grafičku obradbu ploha, služeći se lapidarnim konturama, naročito u karikaturi<em> (Diktatorove čizme), </em>u duhovitim ilustracijama za djecu<em> (Pričanja o psiću i o mački) </em>i u opremi knjiga. U slikama, koje tretira jednostavno i plošno, prikazuje život siromaha i poniženih ljudi<em> (Dva mladića).</em> U doba prodora fašizma izveo je slikarski zrele cikluse<em> Touha</em> i<em> Ohem </em>(Vatra) protestirajući vehementno protiv nastupanja tamnih sila izvana.<br><strong>2. Stanislav Emil,</strong> češki kipar (Jičin, 1874 &mdash;). Učio u školi za umjetnost i obrt u Lavovu i na akademiji likovnih umjetnosti u Beču kod E. Hellmera. Od 1908 izlagao u pariskom<em> Salon </em><em>des</em> <em>artistes</em> <em>fran</em><em>&ccedil;</em><em>ais</em><em>.</em> U svojim spomenicima, kompozicijama, genre-plastici i portretima nastoji se približiti ljepoti antičke skulpture. Važnija djela:<em> Kralj Ivan Sobjeski</em> i<em> Vojskovođa </em><em>Zolkiewski</em> (Zolkiew u Galiciji); konjanički kipovi<em> Djevica </em><em>Orleans</em><em>ka</em> i <em>Napoleon</em><em>; Frina pred sucima; Prisega vjernosti; </em><em>Victor</em> <em>Hugo; </em><em>Heinrich</em> <em>Heine</em> i dr.
<strong>ČAPLJINA,</strong> varoš na desnoj obali Neretve, juž. od Mostara, Hercegovina, djelomično razvijena i na bregovitu terenu. Najstarije naselje nalazilo se na Velikoj gradini, a pripadalo je, vjerojatno, ilirskom plemenu Daorsa. Ispod Male gradine, na kojoj je stajao veliki kameni tumulus sakralnog karaktera, razvija se u rimsko doba manje naselje na mjestu gdje je i danas jedan dio Čapljine. Od kasnijih spomenika u varoši ističe se munara džamije sa bogato ukrašenim šerefetom. (V. <em>Mogorjelo</em> i<em> Tasovčići).<tab></em>Đ. Br.
<strong>ČARAK</strong> (tur. &ccedil;ark, od perz. čarh<em> kolo, ono što se vrti),</em> strug. Upotrebljavali su ga kazandžije i na njemu strugali skovano bakreno suđe prije kalajisanja.<br>LIT.:<em> H. Kreševljaković,</em> Kazandžijski obrt u Bosni i Hercegovini, GZMBiH, 1951.<strong><tab></strong>H. Kć.
<strong>ČARAKOVO </strong>v.<em> Zecovi</em>
<strong>ČARDAK</strong> (turski &ccedil;ardaq od perzijskog č&acirc;rt&acirc;q <em>zgrada na četiri stupa</em>), <strong>1.</strong> prostorija na najvišem katu u orijentalnoj kući, koja je većinom služila za boravak ljeti. Dijelom je obično izbočena nad ulicu.<br><strong>2.</strong> Pokriven balkon ili soba većih dimenzija, a bez prozora. Č. je bio sastavni dio većine manastirskih konaka južne Srbije i Makedonije. Služio je kao zaštita od žege, te se veći dio ljeta život odvijao u njemu. Mijački rezbari i zografi izvodili su svoje radove ljeti i u proljeće većinom na čardaku.<br><strong>3.</strong> Stražarnica uz granicu u Vojnoj Krajini, istovremeno signalna postaja, iz koje se stanovništvu i vojnim posadama javljala opasnost od neprijatelja. Građena je na stupovima, gotovo redovito od drva ili drugog otpornog materijala. Prilaz u nju bio je ljestvama, koje su u slučaju neposredne opasnosti stražari povlačili u čardak. Imao je puškarnice u stijenama i u podu. Izgradnja čardaka datira od vremena turskih prodiranja u XVI i XVII<em> st.,</em> a čitav sistem čardaka uz granicu, koji su bili povezani međusobno i s pozadinom, organiziran je u XVIII i XIX<em> st.</em>
<strong>ČARGO, Ivan,</strong> slikar (Tolmin na Soči, 1898 &mdash; Ljubljana, 12. VIII. 1958). Studirao slikarstvo na akademiji u Rimu i u Firenci. Najprije scenograf Ljudskog gledališča u Gorici, a od 1927 živio u Ljubljani. U početku impresionist, kasnije se pridružio ekspresionistima i približio futurizmu. Slikao i crtao pejzaže, portrete, motive iz radničkog života i t. d. Suosnivač avangardističkog časopisa<em> Tank.</em><tab>F. St.
<strong>ČARŠIJA</strong> (tur.<em> &ccedil;arşi,</em> od perz. č&acirc;rs<em>&ucirc; četiri strane</em>), trgovačko-zanatliski dio grada. Pojam čaršije kod nas vezan je za gradove koje su osnovali ili razvili Turci. Ona obuhvata čisto privredni dio grada, s dućanima i drugim javnim objektima, u prvom redu putničkim svratištima ili hanovima. Dućani, kao glavni objekti, postavljeni su sa obe strane ulica. Oni su malih dimenzija, izgrađeni od provizornog materijala, jednostavne konstrukcije. Građeni su u nizu, jednake visine, kao da su pod jednim krovom, što daje karakterističan izgled čaršiskim ulicama.<br>Pored dućana i magaza, u sklopu čaršije, nalaze se sakralni i javni objekti: džamije, turbeta, hanovi, bezistani, hamami, javne česme i sebilji. Oni ne leže neposredno uz ulicu, nego se po pravilu udaljuju od nje, stvarajući oko sebe poseban ambijent. To naročito važi za džamije, koje se ograđuju kamenom perforiranom ogradom, koja sakralni objekat odvaja od bučne ulice, ali kompoziciono ne izoluje od čaršiskih dućana. Unutar ograđenog sakralnog prostora nalaze se mala groblja, sva u zelenilu, sa malobrojnim turbetima. Ova groblja ili &mdash; bolje rečeno &mdash; džamijski prostori pretstavljaju u čaršiji jedine zelene površine. Zelenilo oko džamije njegovano je znalački i sa smislom za kompoziciju. Minareti, sahat-kula i zelene vertikale jablanova ili čempresa, te piramidalno komponovane kupolaste građevine džamija daju glavno obilježje silueti čaršije. &mdash; Najveće čaršije kod nas bile su u Sarajevu, Skoplju i Bitolju.<tab>H. R.<br>LIT.:<em> H. Kreševljaković, </em>Esnafi i obrti u Bosni i Hercegovini, Zagreb 1935.
<strong>ČAŠA</strong> (engl.<em> cup, beaker</em>, franc. <em>coupe</em><em>,</em> njem. <em>Becher</em><em>,</em> španj.<em> taza, capa,</em> tal. <em>bicchiere</em> od srednjovjekovnolat. <em>biccarium</em>), posuda manjeg formata, iz koje se pije. U najstarije vrijeme, a u nekim primitivnim kulturama još i danas, upotrebljava čovjek u tu svrhu posudu, koju izrađuje od materijala vegetabilnog (tvrdi plodovi tikva, drvo) ili animalnog podrijetla (izdubena kost, školjka, tvrda ljuska jajeta nekih ptica). Pored svoje osnovne funkcije (da se iz nje pije), č. služi i kod vršenja ritualnih funkcija i kod obavljanja obreda u okviru nar. običaja. Sama namjena određuje oblik, ukras, materijal i način izvedbe čaše. U toku razvoja počinje se kod izradbe čaša, pored funkcionalnosti, naglašavati sve više estetski moment, pa se plemenitoj obradbi materijala (oslikavanju, bojenju, urezivanju, iskucavanju, brušenju, modeliranju, lijevanju) pridaje sve veća pažnja. Postepeno se kod izradbe čaša primjenjuju nove tehnike i novi materijali: glina, kovina, bjelokost, staklo, a gdjekad se kombinira i nekoliko raznovrsnih materijala. I oblik čaše (kalota kugle ili elipsoida, valjak, konus, cvjetna čaška i dr.) varira i usavršava se, a dodavaju mu se neki detalji, koji služe određenoj namjeni (ručke za prihvatanje) ili imaju dekorativni karakter (urešen stalak i poklopac). Katkad se povezuje nekoliko čaša u jednu cjelinu (oblik bilikuma tipa<em> Čeh-Leh-Meh</em>).<br>Kod naroda klasične antike i visokih kultura Srednjeg Istoka prototipovi čaše dolaze u keramici. Asirci je ukrašuju geometrijskim ornamentom, a Grci daju, u nizu standardnih tipova posuda, i nekoliko vrsta čaša:<em> kantharos</em> (čaša s visoko povijenim ručkama, na visoku stalku), <em>fiale</em> (lat. <em>patera</em><em>;</em> plitka posuda sa širokim dnom), <em>kylix</em> (lat. <em>calix</em><em>;</em> široka zdjelica s horizontalnim ručkama, na stalku; najčešći oblik posude, iz koje se pije), <em>sky</em><em>fos</em> (veća posuda sa dvije ručke), <em>rhyton</em> (posuda u obliku životinjske glave, često bogato ukrašene). Čaše od gline izrađuju i Etrurci (ističu se jednostavni i ornamentalni tipovi pokala, izvedeni u keramičkoj tehnici <em>bucchero</em>) i Rimljani.<br>Svladavanje tehnike lijevanja kovina otvara nove mogućnosti u oblikovanju i likovnoj obradbi čaše. Brončane se čaše izrađuju već u Egiptu i Asiriji. Grci prenose u broncu tipove svojih keramičkih posuda, a od plemenitih kovina srebro se često upotrebljava za izradbu čaša, koje su ukrašene bogatom figuralnom dekoracijom (radovi čuvenih grč. toreutičara Mysa i Mentora). Grč. su čaše bile osobito tražene u Rimu, gdje međutim gube svoju primarnu funkciju i postaju ukrasni objekti u zbirkama kolekcionara umjetnina. Etrurci izrađuju srebrne čaše, inspirirajući se na uzorima iz Egipta i sa Srednjeg Istoka. Rimljani su zbog ograničenja u posjedovanju srebra, koja je nametnula drž. vlast, tek u &larr;II <em>st</em><em>.</em> počeli proizvoditi čaše i drugo posuđe od srebra. Ova je proizvodnja na teritoriju rim. države postala ubrzo vrlo popularna i na njoj radi golem kadar specijalista: <em>argentarti</em> <em>vascularii (</em>proizvođači srebrnog posuđa). Od nalaza srebrnog posuđa najznačajniji je depot iz Hildesheima iz I <em>st</em><em>.</em> (Berlin, Altes Museum). &mdash; Od čaša, izvedenih u zlatu, posebno su vrijedni primjerci s reljefnom dekoracijom iz Vaphia, radovi kretsko-mikenske kulture kasno- minojskog perioda (Atena, Nacionalni muzej). Srednji vijek je nastavio tradiciju izrađivanja čaša od metala. Od plemenitih kovina rade se do najnovijeg doba tipovi čaša, koji služe specijalnoj namjeni (na pr.<em> kalež,</em> koji se upotrebljava u liturgijske svrhe) te različite vrste dekorativnih pokala (sportski trofeji).<br>S počecima produkcije stakla č. ulazi u svoju najbogatiju razvojnu fazu. Sam materijal zahtijevao je drugačiju obradbu i oblik, nego što su ih imale čaše od gline ili kovine, ali je dopuštao i bogatiji i raznovrsniji ukras: modeliranje, brušenje, boja-disanje staklene mase ili samo gornje naslage stakla, upotrebu materijala koji opalizira ili iridira, umetanje zlatnih listića, ukrašivanje emaljem i t. d. Jak je zamah proizvodnje staklenih čaša u Rimu od III<em> st.</em> dalje, a u ranom Srednjem vijeku ističu se staklarski proizvodi s područja Bizanta, odakle preuzima tradiciju Venecija. Uz Veneciju, koja je neprekidno sačuvala prvenstvo, čuvene su u XVI i XVII<em> st.</em> staklene čaše iz Nizozemske i Španjolske<em> (pokali s krilima),</em> zatim iz Češke i Engleske. Franc. i njem. produkcija čaša (kao i staklar- stvo uopće) slijedi tradiciju iz Lotaringije. U Njemačkoj je osobito u doba renesanse vrlo razvijena proizvodnja raznovrsnih tipova čaša<em> (Akleybecher, Doppelbecher, Haufebecher, Muhlenbecher, M&uuml;nzbecher, Sturzbecher).</em> Oko 1650 javljaju se čaše cilindričnog oblika, ukrašene monohromnim likovnim prikazima (pejzaži, grbovi, devize), izvedenim u sepiji, a potkraj XVII<em> st.</em> pomodnim artiklom postaju brušene čaše (pokali sa staklenim poklopcem), koje svjedoče o rutini izvodioca, ali i o dekadansi do običnog obrtničkog proizvoda. &mdash; Obnovu doživljuje izradba čaša u vrijeme empirea i bidermajera, a nakon te posljednje faze u umjetničkoj obradbi čaše prevladava tvornička produkcija, koja shematski kopira uzorke iz ranijih epoha.<br>U zemljama, gdje je još živa pučka umjetnost, čaše se često izrađuju od drva; one su ponajviše ukrašene rezbarenim geometrijskim ornamentima, a imaju osobit oblik; kod nas su na pr. zbog toga, što ih ljudi nose sa sobom, plosnate i snabdjevene drškom, kroz koji prolazi vez. Osobito lijepi primjerci drvenih čaša potječu iz Bosne, Hercegovine i Dalmatinske Zagore.<tab>R.
<strong>ČATMA</strong> (tur.<em> &ccedil;atma</em> od &ccedil;atmak<em> spojiti<sub>y</sub> sastaviti</em>), vrsta konstrukcije zida (stijene), obično na spratu zgrade, izrađena od drvenog skeleta ispunjenog vertikalnim i horizontalnim ulošcima, a zatim žbukanog. Tako se zove i najviši sprat zidane kule (u Bosni) sa otvorima i vidicima, obično na sve četiri strane; rađen je od drvene grade na opisani način, pa mu otud i naziv.<tab>E. Kć.
<strong>ČAVA</strong> v.<em> Bužim</em>
<strong>ČAZMA,</strong> gradić na brežuljku, ogranku Moslavačke gore. Hrvatska; u Srednjem vijeku važno trgovište<em> (</em><em>libera</em> <em>villa</em> <em>chasmensis</em><em>). </em>U XI <em>st</em><em>.</em> poklonio ga kralj Ladislav zagrebačkoj crkvi; biskup Stjepan II osniva ovdje kaptol 1225 (<em>locus credibilis</em> sve do 1537). Čazmu zauzimaju Turci 1552 i osnivaju sandžak; 1559 razori je Malkoč-beg. Obnovi je Toma Erd&ouml;dy (na starim zidanim temeljima podiže kaštel od hrastovine). &mdash; God. 1334 spominje se u Čazmi niz crkava: Sv. Marija; Sv. Stjepan; Sv. Ivan Krstitelj; Sv. Nikola, kasnije Sv. Duh, i Sv. Marija Magdalena. Od tih spomenika sačuvana je samo velika župna (nekad dominikanska) crkva sv. Marije Magdalene. To je trobrodna gotička građevina (42 &times; 17,5<em> m</em>) sa četvorougaonim svetištem i dva zvonika; u prvom polju broda, do gotičkog trijumfalnog luka, dvije postrano istaknute kapele čine tlocrt u obliku križa. Crkva je barokizirana u XVIII<em> st.</em> Tada je dobila barokni svod i vrijedan drveni inventar (niz oltara, rokoko-orgulje), među kojima se ističe propovjedaonica iz 1753 (dar Ivana Jambrekovića, obnovitelja crkve), ukrašena mnoštvom figura i reljefnim scenama iz Starog Zavjeta (preličio ju je, kao i sliku Marije Magdalene, I. Zasche). U Čazmi je spomenik palim borcima NOB-e od Vojina Bakića i kosturnica palim borcima NOB-e od Belizara Bahorića i Fedora Venzlera (1956).<br>LIT.:<em> Gj. Szabo,</em> Čazma i njena župna crkva, Katolički list, 1916, 32. &mdash; <em>Lj. Ivančan,</em> Čazmanski kaptol, Croatia sacra, 1932. &mdash; <em>A</em><em>. </em><em>Schneider</em><em>,</em> Popisivanje i fotografijsko snimanje umjetničkih spomenika godine 1940, Ljetopis JA, 1941, 53, str. 178&mdash;179.<tab>A. Ht.
<strong>ČEDAD </strong>v.<em> Cividale</em>
<strong>ČEHONJIN (Čehonin), Sergej Vasiljević,</strong> ruski slikar i grafičar (Valajka, Novgorodska oblast, 1878&mdash;). Učio u Petrogradu i na Teniševskoj školi kod I. E. Rjepina. U Petrogradu se priključuje grupi<em> Mup </em><em>ucKyccmea</em><em>, </em>koju vode A. Benois i S. Djagiljev. God. 1913 sudjeluje kod priređivanja sveruske izložbe nar. umjetnosti. Neko je vrijeme direktor Škole nar. umjetnosti u Rostovu, gdje proučava stare rezbarske radove. Poslije Revolucije vodi umjetnički odsjek drž. manufakture porculana; odlazi u Francusku i radi u manufakturi porculana u S&egrave;vresu. &mdash; Slikao portrete (Tolstoj, Gorki, Lenjin), radio kao scenograf (za moskovski državni teatar i za <em>Th</em><em>&eacute;&acirc;</em><em>tre</em> <em>des</em> <em>Champs</em><em>-</em><em>Elys</em><em>&eacute;</em><em>es</em> u Parizu). Ilustrirao niz knjiga (djela Tolstoja, Puškina, Ljermontova, Dostojevskog), izrađivao vinjete, ekslibrise, plakate, opreme za knjige i nacrte za ukrašivanje porculanskih proizvoda.
<strong>ČEHOSLOVAČKA,</strong> narodna demokratska republika; na evr. kontinentu zauzima izrazito centralni položaj, graničeći s Madžarskom, SSSR-om, Poljskom, Njemačkom i Austrijom. Njezino područje, naseljeno u doba velike seobe naroda Slavenima, ulazi u prvoj pol. VII<em> st.</em> u sklop Samove države. U IX<em> st.</em> Moravska postaje centar Velikomoravske države, koja poč. X<em> st.</em> pada pod udarcima Madžara. U XI<em> st.</em> ona dolazi pod suverenitet češ. Přemislovića. Država Přemislovića doživljava najviši cvat za Přemisla II Otokara (druga pol. XIII <em>st</em><em>.</em>). Izumrćem njihove loze na češ. prijesto dolazi dinastija Luksemburg (poč. XIV <em>st</em><em>.</em>), koja ponovo povezuje Češku s Njemačkom. Kralj Karlo I, utemeljitelj univerziteta u Pragu (1348), bio je istodobno i njem. car. Poč. XV<em> st.</em> u Češkoj se pod utjecajem reformatorskoga djelovanja Jana Husa, razvija jak nacionalni i socijalni pokret, kome je cilj borba protiv prevlasti kat. crkve i njem. feudalaca. Taj pokret doživljava vrhunac u Husitskim ratovima (1419&mdash;36). Poslije izumrća dinastije Luksemburgovaca i trinaestgodišnjega vladanja Jurja Podjebradskoga, u Češkoj dolaze na vlast Jagelovići, a nakon katastrofe na Mohačkom polju (1526) Habzburgovci. Slovačka je već u XIV<em> st.</em> izgubila samostalnost, došavši pod Madžare. Defenestracija u Pragu 1618 izazvala je sukob evr. razmjera (Tridesetgodišnji rat), a poraz Čeha na Bijeloj Gori 1620 značio je za Češku ovisnost od Habzburgovaca i trijumf protureformacije. Germanizacija, koja je bila započela već nekoliko stoljeća prije, dobiva sve veći opseg i sve konkretnije oblike. Kad su pol. XVIII <em>st.</em> ukinute staleške vlade u Češkoj i Moravskoj kao i Češ. dvorska kancelarija, izgubila je Češka svaku samostalnost. Jak ekonomski napredak u zemlji dao je čvrstu bazu za razvoj nacionalnoga preporoda, koji se u prvoj pol. XIX<em> st.</em> manifestira u upornoj borbi Češke za polit, i ekonomsku samostalnost (ustanak u Pragu 1848). Ta se borba zaoštrava nakon sklapanja austro-ugarske nagodbe 1867, ali tek slom habzburške monarhije 1918 donosi Česima i Slovacima slobodu i samostalnost. U Drugome svjetskom ratu, izgubivši prethodno Sudetsku oblast (1938) i Slovačku (1939), Č. postaje njem. protektorat. Oslobođena je u proljeće 1945.<br>Područje Čehoslovačke bilo je naseljeno već u doba paleolitika, što dokazuje niz arheol. nalazišta s najstarijim materijalom iz kasnoga acheul&eacute;ena. Od kasnoga aurignaciena pojavljuju se već tragovi likovnog stvaranja: statueta &raquo;Venere&laquo; i figurica slona iz Dolni Vestonice, muška figura iz Brna, grubo rađeni sjedeći ljudski likovi iz Předmosti. Pored te realističke plastike dolazi mjestimice jednostavna geometrijska dekoracija na graviranim objektima od slonove kosti (Předmosti, Kůlna, Kostelik). Iz doba neolitika nalazišta su brojnija i bogatija nalazima. Već u okviru vrpčaste keramike javljaju se idoloplastika od gline (Bojanovice, Boskovšt&yacute;n) i glineni modeli kuća (Bohušice). Figuralna plastika, iako dolazi i kod keramike s ornamentima na ubod (dobra realistička glava bika na jednoj posudi iz naselja kod Čern&yacute; Vůla), javlja se u većem broju kod južnomoravske obojene keramike i kod slovačke obojene keramike tipa Želiezovce. To su više ili manje shematizirane figure ljudi (Střelice, Stěp&aacute;novice) i životinja (Střelice, Rozkoš, Boskovšt&yacute;n, Stěp&aacute;novice, Gergelov&aacute;). Te plastične realizacije povezuju ove krajeve s jugoistokom Evrope. U kasnom neolitiku (eneolitiku), koji je obilježen pojavom nekoliko različitih keramičkih grupa, figuralna se plastika javlja osobito u krugu kanelirane keramike i bijelo inkrustirane keramike (Star&yacute; Z&aacute;mek: glave bikova; Křepice: torzo ženske figure; Rivn&aacute;č: shematski dani ljudski likovi). U brončano doba umjetičku kulturu smjenjuje lužička (sa završnom fazom tipa Knoviz), a ovu šleska kultura. U juž. i zap. Češkoj traje istodobno kultura grobnih humaka (u mlađoj fazi: tip Milaveč), dok u Slovačkoj posebno mjesto zauzima kulturna grupa Madarovce. Lužičku kulturu smatraju mnogi arheolozi protoslavenskom. Na bazi kultura brončanoga doba razvija se u željezno doba kultura Bylany&mdash; Pl&aacute;tenice, dok se pod utjecajem halštatske kulture u Moravskoj stvara kultura tipa Podoli. I sad, kao i u svim metalnim razdobljima prethistorije, ornamentirana keramika i geometrijska dekoracija metalnih predmeta znače gotovo jedinu manifestaciju likovnoga oblikovanja; iznimno se javlja lijepa brončana figurica bika (B&yacute;či Sk&aacute;la), shematski dan brončani konjić (Obřany) i sl. Mlađe željezno doba donosi u plastičnoj dekoraciji posuđa, fibula i t. d. poznate oblike latenske kulture. Uobičajeni rim. provincijalni materijal dolazi u kult. inventaru period&aacute; Pičhora i Třebick&aacute;-Piněv. Doba seobe naroda obilježeno je u Čehoslovačkoj nalazima iz germ, grobova, među kojima se ističu fibule sa životinjskom ornamentikom (Prag-Podbaba, Svetec, Zvonol ves), koje arheolozi pripisuju Langobardima, te fibule u obliku ptica (Vinařice, Prag-Podbaba, Znojmo), nastale pod gotsko-franačkim utjecajima. Na prijelazu iz VI u VII<em> st.</em> nastupa u Čehoslovačkoj slavenski gradišni period, obilježen pojavom niza gradišta kao najznačajnijih spomenika toga doba (Lev&yacute; Hradec, Dĕvin, Budeč, Prag, Pšov, Biňa, Horn&yacute; V&aacute;rad). Nalaze toga vremena prati gradišna keramika, kod koje arheolozi redovito razlikuju tri razvojne faze. Ornamentika na toj keramici svedena je na najjednostavnije motive (valovite, cik-cak i ravne crte). Neki ukrasni predmeti pripadaju keszthelyskoj kulturi (Prag-Š&aacute;rka, Rub&iacute;n-Pšov, Pohořelice). Kasnijim razdobljima pripadaju nakitom i prilozima bogati grobovi iz Kol&iacute;na, Želenića, Želenkya, Kyjova, Žalova, Kom&aacute;rova, Libica, Rybešovica i dr.<tab>M. Šr.<br>V.<em> Češka umjetnost</em> i<em> Slovačka umjetnost</em>
<strong>ČEKAVINSKI (Čekavinskij), S. J.,</strong> ruski graditelj (1713&mdash;1783), učenik B. C. Rastrellia. Glavno mu je djelo crkva sv. Marije u Petrogradu, koja podsjeća na arhitektonske koncepcije njegova učitelja i na Palladia. Ta građevina ide u najbolja djela barokne arhitekture u Rusiji.
<strong>ČELEBONOVIĆ, 1. Aleksa (Aleksandar),</strong> slikar i umetnički kritičar (Lausanne, 29. XII. 1917&mdash;). U Beogradu završio Pravni fakultet 1941. Slikarstvo učio kod J. Bijelića. Prvi put izlagao 1934 sa N. Graovcem, Danicom Antić i Juricom Ribarom. Pripadao grupi<em> Desetorice</em> i sa njom izlagao u Zagrebu i Beogradu 1940. Rat proveo u inostranstvu (Italija, Švajcarska). Posle Oslobođenja izlaže sa<em> ULUS-om,</em> u<em> Salonu 56</em> u Rijeci, te samostalno 1957 u Beogradu portrete i pejzaže. U tom periodu afirmirao se kao umetnički kritičar. Saradnik<em> Borbe, Književnih novina, Međunarodne politike, Književnosti,</em> itd. Objavljuje članke o našoj umetnosti i u inostranim publikacijama.<br>LIT.:<em> J. Kulundžić,</em> Dve izložbe mladih, Beogradske opštinske novine, jun 1940.<tab>Mi. Pr.<br><strong>2. Marko</strong> (umetničko ime<strong> Marko</strong>), slikar (Beograd, 21. XI. 1902&mdash;). Proveo detinjstvo do rata 1914 u Beogradu, a otada sve do 1947 živeo uglavnom u Francuskoj. Školovao se u Oxfordu, završio pravne nauke u Parizu. U početku zanima ga vajarstvo koje uči kod E.-A. Bourdellea, ali se od 1923 isključivo bavi slikarstvom. God. 1939&mdash;40 kraće vreme proveo u zemlji. Putovao po Engleskoj, Italij, Švajcarskoj. Drugi svetski rat proveo u Francuskoj, aktivno učestvujući u pokretu otpora; 1947 vraća se u Beograd i, kao slikar i javni radnik, razvija znatnu aktivnost. God. 1949&mdash;52 savetnik ambasade FNRJ u Parizu; sada prof. Akademije likovnih umetnosti u Beogradu. Č. je izlagao samostalno i grupno, kod nas, a na reprezentativnim izložbama naše umetnosti u inostranstvu su prikazana i njegova dela. Imao je samostalne izložbe u Beogradu (1937, 1952, 1953) i desetak izložba u Parizu. Izlaže na revijalnim izložbama<em> ULUS-a</em> i sa grupom<em> Samostalnih, </em>čiji je član. U Čelebonovićevom stvaranju nema naglih zaokreta: razvoj mu je miran i logičan. Njegovo slikarstvo može se prema evoluciji njegovog kolorita podeliti na mrk, zelen i svetao period; drugi, plastični elementi ostali su, tokom vremena, uglavnom nepromenjeni. &mdash; Prvi period odlikuje se bogatom skalom sivih tonova, uravnoteženih hladnozelenom i plavom bojom, i izvanrednom lirskom tananošću. Za razliku od ovog, toplog perioda, drugi je hladan, u plavozelenom tonalitetu, sa velikim valerskim registrom, gde u svetlim partijama dolazi do izražaja živa, čulna materijalizacija. Iz ovih dveju faza su monumentalne kompozicije<em> Advokati</em> i<em> Enterijer.</em> U trećem, svetlom periodu, dominiraju velike svetlosive površine, prošarane jakim akcentima crvenog, žutog, zelenog, plavog. U novije doba priklanja se kolorizmu <em>&Eacute;</em><em>cole</em> <em>de</em> <em>Paris</em><em>,</em> njegova paleta približuje se paleti fauvista. Opšte formalne karakteristike umetnikovih faza sastoje se u ležernom crtežu, lako deformisanom predmetu i u kompoziciji koja nije opterećena &raquo;aranžiranjem&laquo;, koja nema ničeg hladnog i nameštenog.<br>Č. najčešće slika mrtvu prirodu, int&eacute;rieur sa figurom i figuru. Portreti su mu psihološki snažno okarakterisani. Naslikao je i priličan broj predela iz naše zemlje i Francuske. &mdash; U njegovom stvaranju između dva rata oseća se blaga, jedva primetna melanholija, izraz nekog nemira, kao odblesak života čije matice kao da su se zaustavile i presahle, ili kao posledice duhovne krize jednog društva koje se zamorilo i povuklo u svoje sumorne polumračne prostorije, pretrpane starim foteljima, tepisima, slikama, vazama i knjigama. U svemu tome ima nečeg duboko ljudskog i potresnog. Hvatajući tu notu nostalgije, stvarajući od životne materije društva u kome se kretao obojene novele, Č. je dao dokument visoke umetničke vrednosti, ne samo o raspoloženju jednog sloja građanskog društva između dva rata nego i o drami ličnosti u naše nemirno doba, o ljubavi prema životu i čoveku.<br>Posle Oslobođenja došla je do izražaja Čelebonovićeva želja za promenom. Ne menjajući metod i likovnu koncepciju, napustio je onaj, za njega karakteristični ambijent ispunjen određenom lirskom atmosferom, i približio se novom prizoru stvari. U ovom periodu slika predele sa našeg Jadrana, iz Beograda, mrtve prirode sa vencima paprika i luka, aktove, portrete žena u narodnoj nošnji. Sišao je u svet običnih stvari i pojava. U njegovoj novoj orijentaciji u pitanju su objekti i njihova poezija, a ne objekti kao simboli za jedno opšte osećanje sveta. Pošto je vreme primilo drugi ton i boju, drugu psihologiju, Č. nastoji da, u skladu sa svojom individualnošću, nade nov izraz za njega. &mdash; Čelebonovićev izraz je građen originalno na postulatima koncepcije P. Bonnarda i E. Vuillarda; pojedine njegove vizije, osim toga, imaju ponešto i od evokacija Ch. Soutinea. Poetičan, rafiniran bez morbidnosti, hrabar da zabeleži i naglasi, on slika savremeno shvaćen realizam, podjednako dalek i od akademskih shema i od novatorske grozničavosti. &mdash; Najpoznatija dela:<em> Advokati, Šah, </em>1930 (Beograd, zbirka P. Beljanskog),<em> Figura u enterijeru, </em>1930 (Beograd, Narodni muzej),<em> Umetnikova žena, </em>1933 (Beograd, zbirka P. Beljanskog),<em> Grupa,</em> 1930 (Beograd, Narodni muzej), <em>Enterijer sa gipsanom glavom</em> (Beograd, zbirka Saveta za prosvetu i kulturu NRS), mnogobrojni portreti, pejzaži i mrtve prirode. Njegova dela nalaze se gotovo u svim našim većim muzejima i u mnogim stranim galerijama i kolekcijama, prvenstveno francuskim.<br>LIT.:<em> P. Križanić,</em> Umetnost Marka Čelebonovića, Politika, 16. V. 1937. &mdash; <em>T. Manojlović,</em> Izložba Marka Čelebonovića, SKG, 1937. &mdash;<em> J. Bouret,</em> Un des piliers de 1&rsquo; &Eacute;cole de Paris: Marko, Arts, 15. II. 1952. &mdash; <em>P</em><em>. Vasić,</em> Izložba slika Marka Čelebonovića, Politika, 16. V. 1952. &mdash; <em>M</em><em>. Stevanović,</em> Marko Čelebonović. Povodom današnje njegove izložbe, Književne novine, 11. V. 1952, &mdash; <em>M</em>.<em> B. Protić,</em> Izložba Marka Čelebonovića, NIN, u. V. 1952.<tab>Mi. Pr.<strong><br></strong><em>VIDI PRILOG</em>
<strong>ČELEGA,</strong> kod Novigrada, Istra. God. 1955 i 1956 iskopano je dvanaest ranosrednjovj. grobova iz druge pol. VII <em>st</em><em>.,</em> koji pripadaju Slavenima najstarije kolonizacije. U njima je nađena kućna keramika t. zv. &raquo;podunavskog&laquo; tipa, dvije srebrne naušnice s petljom na donjoj strani karičice, brončani okvir spone, brončana spona s trokutnim okovom na proboj, šest koštanih češljeva na dva reda i ulomci stakla svijetlozelene i maslinaste boje.<tab>Br. Ma.<br><strong>ČELENKA</strong> (tur.<em> &ccedil;</em><em>elenk</em>), odlikovanje za junaštvo u boju, rađeno uvijek od plemenite kovine (srebro, zlato), a nošeno za kalpakom ili, rjeđe, na vršku koplja od zastave. Kovali su je<em> osobito</em> Turci, a kod nas ih je bilo i mađ. porijekla. Ima oblik ptičjeg krila sa tri ili više pera različite veličine. Jednostavnija pera izviru iz ovalne pločice, <em>agrafe</em><em>,</em> koja je redovito ukrašena u sredini kamenom u boji, obično granatom, ili obojenim facetiranim staklom Bilo je i boljih čelenaka, kojima se krilo vezalo i okretalo oko vertikalne metalne osi. To su<em> čekrkli čelenke (čekrklija)</em> iz naših nar. pjesama. Ta druga vrsta rađena je s osobitom pomnjom i dekorirana u raznim tehnikama. Često obje imaju na donjem dijelu slobodno viseće lančiće, privjeske ili<em> trepetljike</em> kao daljnji dekor. Naša nar. pjesma zna još za<em> krstastu</em> čelenku.<br>LIT.:<em> M. Praunsperger,</em> Oružje starih Hrvata, Zagreb 1943, str. 109. &mdash; <em>V. Ćurčić,</em> Starinsko oružje, GZMBiH, 1943, str. 147&mdash;150.<strong><tab></strong>A. Be.
<strong>ČELIČNI REZ </strong>v. <em>Grafika</em>
<strong>ČELIĆ, Stojan,</strong> slikar i grafičar (Bosanski Novi, 16. II. 1925&mdash;). Akademiju likovnih umetnosti završio u Beogradu 1953<strong>.</strong> Redovno izlaže od 1952 u zemlji i inostranstvu. Samostalna izložba ulja 1954, grafike (sa M. Srbinovićem i B. Karanovićem) 1953, 1955 i 1957 u Beogradu. Docent Akademije likovnih umetnosti u Beogradu. Rukovođen motivom obrade, portretom ili predelom, Č. neguje paralelno dve koncepcije. Dok portret rešava ekspresionistički, pejzaž obraduje kao slobodnu asocijaciju vizuelnog doživljaja biljnih elemenata. Polazeći od realnih oblika u ovim kompozicijama, gradeći arabesku koja omeđava bojene površine i svodeći ih na prvi plan, približava se apstrakciji. Radi u ulju i svim grafičkim tehnikama.<tab>K. Ać.
<strong>ČELNICA BOGORODICA, SV.,</strong> crkva u Ohridu. Jedan od zanimljivih tipova maked. srednjovj. crkvene arhitekture. Građena je vjerojatno potkraj XIII ili u poč. XIV<em> st.</em> Donedavna se održao samo srednji i sjeverni brod; pod širokim narteksom očuvao se jedan manji zasveden prostor, razdijeljen lukovima u dva odjeljka. U crkvi se u fragmentima sačuvao živopis iz XIV<em> st. </em>Novije freske i ikone potječu od značajnog majstora maked. zografske škole<em> Diče.</em> Crkva je obnavljana u nekoliko navrata u XIX i u poč. XX<em> st.</em> Obnovljena je i nedavno. Sada je dvobrodna, a na zapadnoj je strani prigraden otvoren trijem sa zvonarom.<br>LIT.:<em> Đ. Bošković,</em> Rad na prokrčavanju i konserviranju srednjevekovnih spomenika, Godišnjak SA, 1934, XLII. &mdash;<em> V. R. Petković,</em> Pregled crkvenih spomenika kroz povesnicu srpskog naroda, Posebna izdanja SAN, 1950, CLVII.<tab>R.
<strong>ČELIŠČEV (</strong><strong>Tchelitchew</strong><strong>), </strong><strong>Pavel</strong><strong>,</strong> američki slikar ruskog podrijetla (Moskva, 21. IX. 1898 &mdash; ?, 1957) Nakon slikarskog studija u Moskvi putuje u Njemačku (Berlin 1921&mdash;23), Italiju, Bugarsku i Tursku. Od 1923 živi i radi u Parizu. Pripadnik<em> &Eacute;</em><em>cole</em> <em>de</em> <em>Paris</em><em>,</em> 1930 opredijelio se za neoromantizam; na čelu je te grupe sa Ch. B&eacute;rardom i E. Bermanom. U kasnijim se djelima priklanja nadrealizmu i prikazuje na pr. unutrašnjost mozga i čovječjeg tijela. Na poetski i koloristički način tretira morbidnu tematiku, daje iskrivljene oblike, tordirane i izdužene likove, kod kojih su emocije izražene pretjerano. &mdash; Bio je scenograf kabaretno-dramske grupe<em> Der blaue Vogel</em> u Berlinu, a za Djagiljevljeve <em>Ballets</em> <em>Russes</em> radio je dekoracije i kostime (Hindemith-Massine, <em>Nobilissima visione;</em> Schubert-Balanchine, <em>Errante</em><em>).</em> Posljednju fazu života proveo je u USA.<br>LIT.: <em>R</em><em>. </em><em>Huyghe</em><em>,</em> Histoire de l&rsquo;art contemporain, Paris 1934, str. 360&mdash; 36.<em> &mdash; </em><em>J</em><em>. </em><em>T</em><em>. </em><em>Sobey</em><em>,</em> Tchelitchev, New York 1942.
<strong>ČELOVNIK,</strong> kapela na strmom brijegu nad Lokom kod Zidanog mosta. Ranogotička građevina, ima pravokutan, ravno pokriven brod i uži trokutni prezbiterij s masivnim svodom na križna rebra. U brodu su sačuvani fragmenti zidnih slika. Prezbiterij je sav oslikan u tri pojasa: u donjem je zastor; u drugom na trijumfalnom luku<em> Navještenje,</em> na ostalim zidovima Apostoli i<em> Duhovi;</em> u trećem sveci, nad trijumfalnim lukom<em> Pokolj nevine djece</em> u Betlehemu; na luku je Krist, simboli evađelista i bogata biljna ornamentika, koja prekriva pozadine likova i ispunjava bordure. Vrijednost je zidnih slika prvenstveno u dekorativnosti; nastale su na poč. XVI<em> st.</em><br>LIT.:<em> F. Stel&egrave;,</em> Freske v cerkvi Sv. Duha na Čelovniku ČZN, 1930, str. 89&mdash;98. &mdash;<em> Isti,</em> Sv. Duh na Čelovniku, ZUZ, 1929, str. 135 (konzervatorski izvještaj).<tab>M. Zr.
<strong>ČEMER</strong> v.<em> Bunja</em>
<strong>ČEMESOV, Jevgraf Petrovič,</strong> ruski slikar i bakrorezac (Petrograd, 1737 &mdash; 30. VIII. 1765). God. 1759&mdash;62 učio kod G. E. Schmidta, od 1762 član akademije i prof. na odjelu bakroreza. Izradio veći broj portreta suvremenika u bakrorezu (glumac F. Volkov; carice Katarina II i Jelisaveta; G. G. Orlov; I. G. Orlov; K. Sivers; A. S. Stroganov; autoportret).
<strong>ČEPIĆ,</strong> selo u Istri, na rubu danas isušena Čepićkog jezera. Na seoskom groblju nalazi se ranosrednjovj. crkva sv. Justa (&raquo;sveti Žust&laquo;), pačetvorinasta tlocrta, otvorene krovne konstrukcije. Na vanjštini zidova crkva ima ugaone lezene, a ispod široke preslice za zvona na pročelju zapaža se u teksturi zida<em> opus spicatum</em> (u obliku riblje kosti) i veliki rasteretni luk nad portalom. Na otočiću, koji se izdizao iz nekadašnjeg jezera, pavlini su u XV<em> st.</em> sagradili crkvu i samostan sv. Marije, kompleks, koji je nakon ukidanja samostana postepenim adaptacijama pretvoren u gospodarsku zgradu. Barokni mramorni oltari i barokne klupe iz XVIII<em> st. </em>preneseni su u novu župnu crkvu sagrađenu 1882.<br>LIT.:<em> B. Fučić,</em> Izvještaj o putu po Istri 1949 godine, Ljetopis JA, 1953, 57, str. 89&mdash;91.<strong><tab></strong>B. F.
<strong>ČEPIĆI,</strong> zaselak u Istri, sjeverozap. od Buzeta. Nešto izvan naselja nalazi se trobrodna crkva sv. Marije, s poligonalnom apsidom, građena od tesanih kamenih kvadara. Svetište ima mrežasti svod, čija se kruškolika rebra sastaju u figuralnim zaglavnim kamenovima i upiru o figuralne konzole. Lukovi arkada broda su šiljati, a neki kapiteli figuralno ukrašeni. Dugački visoki prozori sačuvali su originalna kružišta. Prema lat. natpisu u unutrašnjosti crkvu su gradili 1492 domaći majstori Matej iz Pule i Petar iz Ljubljane; objekt pokazuje osebujno miješanje oblika Petrove sjevernjačke gotike (mrežasti svod, zaglavni kameni, konzole) s Matejevim mediteranskim elementima (stupovi, baze i neki kapiteli). U unutrašnjosti se nalazi i jedna ploča sa glagolj. natpisom iz 1588.<br>LIT.:<em> G. Caprin,</em> Istria nobilissima, II, Trieste, 1907. &mdash;<em> Lj. Karaman, </em>O srednjovjekovnoj umjetnosti Istre, Historijski zbornik, 1949.<tab>I. Pć.
<strong>ČEPIKUĆE,</strong> selo na poluotoku Pelješcu, ist. od Stona, sa tri nekropole stećaka u blizini: Novakovo groblje, Dobrštak i jedna kod same crkve. Prva ima 6 stećaka, od kojih je na jednome isklesan motiv arkada, povijene linije sa trolistovima, štit s mačem i konjanik s kopljem; druga ima II vrlo trošnih spomenika; kod crkve je nekada bilo 200&mdash;300 stećaka, a danas ih je svega 34; na manjem broju ukrašenih ističu se povijene linije sa trolistovima, krstovi, ruka i dr. Ukrasi su u sve tri nekropole malobrojni i slabijeg kvaliteta, a oblici stećaka su najčešće ploče i sanduci.<br>LIT.:<em> A. Benac,</em> Srednjevjekovni stećci od Slivna do Čepikuća, Anali Historijskog instituta JA, Dubrovnik 1953, str. 73&mdash;74.<tab>Š. Bić.
<strong>ČEPIN,</strong> selo, 10<em> km</em> od Osijeka, Hrvatska. U više navrata nađeni su predmeti iz rimskog vremena. U Srednjem vijeku spominje se kao <em>possessio</em> i<em> oppidum Chapa,</em> a gospodari su mu Kružići. Nakon turskog perioda Adamovići-Čepinski tu grade svoj dvor, prvu fabriku užeta i prvu šećeranu. Barokna župna crkva sv. Trojstva, iz 1769, više puta je popravljana. Oltarska slika Judite signirana &raquo;1773 pinxit Wienna&laquo; (autor je J. Jacobi), dok slika Ivana Kapistrana u borbi s Turcima nije signirana. Kraj oltara su nadgrobne ploče donator&acirc; Judite i Ivana Adamovića.<br>LIT.:<em> T. Smičiklas,</em> Dvijestogodišnjica oslobođenja Slavonije, II, Djela JA, 1891, II.<tab>D. Pi.
<strong>ČEREPNALKOSKI, Aleksa,</strong> zograf, roden oko pol. XIX<em> v. </em>u Galičniku, umro u Bugarskoj. Ostavio mnogo slika po crkvama u Makedoniji i Bugarskoj. Neko vreme boravio u Veneciji. Sa ikona uklanja zlato i preko njega gravirane ornamente, kao neslikarski materijal, unoseći u ikonografiju elemente venecijanskog slikarstva.<tab>L. Li.
<strong>ČEREYOVA, Alžbeta,</strong> slovačka kiparica (Levoča, 1906&mdash;). Istakla se u sitnoj plastici, koju rješava na ekspresionistički način (<em>Pralja; Pijanci</em> i dr.).
<strong>ČERIĆ, Vilim,</strong> slikar i karikaturist (Gorica, 1911&mdash;). Studirao na Akademiji likovnih umjetnosti u Zagrebu. Sudjelovao na izložbi umjetnika partizana u Splitu 1945 te na izložbama ULUH-a. Priredio u Zagrebu tri izložbe karikatura (političkih i sportskih) 1940, 1945 i 1946. Surađuje u<em> Ježu, Vjesniku, Kerempuhu </em>i dr.<tab>J. Bć.
<strong>ČERIN,</strong> selo u općini Mostar, s. nekropolom od 40 stećaka različitih oblika, pažljivo klesanih i bogato ukrašenih. U središtu je sljemenjak koji s jedne strane ima predstavu žene sa 4 sokola, a s ostalih strana scenu lova na jelena, ljiljan i štit s mačem. Na ostalim stećcima ističu se ukrasi u vidu bordura od povijenih linija sa trolistovima, scena lova, plesa i dr. U blizini je još nekoliko manjih nekropola sa stećcima sličnih osobina. Na jednome stećku ima natpis, koji se odnosi na Radovana Rakoivića. Grobnice ispod stećaka su pomno ozidane i žbukane, što je karakteristično za taj kraj.<br>LIT.:<em> M. </em><em>Hoernes</em><em>,</em> Dinarische Wanderungen, Wien 1888, str. 130. &mdash;<em> Isti, </em>Arheološke studije u Bosni, GZMBiH, 1891, str. 379 i 381. &mdash;<em> V. Čurčić,</em> Starinsko oružje u Bosni i Hercegovini, ibid., 1943, str. 58.<tab>Š. Bić.
<strong>ČERM&Aacute;K, Jaroslav,</strong> češki slikar (Prag, 1. VIII. 1831 &mdash; Pariz, 23. IV. 1878). Studirao u Pragu (Ch. Ruben), zatim u Njemačkoj, Belgiji i Parizu, gdje živi od 1853 i redovno izlaže u <em>Salonu.</em> God. 1858&mdash;62 i 1865 putuje po Dalmaciji, Istri, Hercegovini i Crnoj Gori i sudjeluje u borbama protiv Turaka, te obrađuje genre-motive, likove i pejzaže iz tih krajeva. Slikao je u duhu akademskog romantizma kompozicije s motivima iz češke historije; na jednak način prikazuje scene iz ratnih događaja u Crnoj Gori i Hercegovini. Ove su slike svojom tematikom i narativnim elementom svojedobno pobuđivale zanimanje zapadnoevr. javnosti kao &raquo;egzotika&laquo; svoje vrste. Radio i portrete crnogorskih junaka i kneževe obitelji. U njegovim ranijim radovima (do 1858) prevladava tamni galerijski ton, a u kasnijima mu kolorit postaje svjetliji, što se može tumačiti njegovim upoznavanjem s djelima franc. impresionista. Njegov romantični način karakterizira hist. genre, traženje ljepote i skladnosti, te emocionalnog djelovanja u patriotskom duhu. Čermakova djela u tom su smislu značila poticaj u buđenju zanosa za oslobođenje podjarmljenih naroda ispod turske vlasti. U našoj likovnoj umjetnosti smatrana su njegova djela uzorom za slike s patriotskim motivima (Bukovac,<em> Crnogorka na sastanku</em>).<br>DJELA:<em> Husitsko odaslanstvo za bazelski koncil; Otokar II prije bitke na Moravskom polju; Prokop Veliki pred Naumburgom; Crnogorka s djetetom; Otmica Crnogorke; Ranjeni Crnogorac</em> (Zagreb, Moderna galerija JA);<em> Hercegovka kod zdenca; Dalmatinski harambaša; Bosna godine 1877; Mostar; Crnogorke se vraćaju u opustošeno selo; Ljubavni sastanak u brdima; Ratni plijen; U haremu; Slijepi guslar; Dalmatinska svadba; Hercegovačko roblje</em> (1865&mdash;67).<strong><em><br></em></strong>LIT.:<em> V. Čern&yacute;, F. V. Mokr</em>&yacute; i<em> V. N&aacute;prstek,</em> Život a d&iacute;lo Jaroslava Čerm&aacute;ka, I&mdash;II. Praha 1930.<strong><tab></strong>R.
<strong>ČERNIGOJ, 1. Avgust,</strong> slikar i grafičar (Trst, 24. VIII. 1898&mdash;). U Trstu polazi obrtnu školu (odjel za dekorativno slikarstvo), zatim studira na akademiji u Bologni i M&uuml;nchenu. Svoj realistički izraz povezuje s kubističko-konstruktivističkim težnjama. Afirmirao se kao dekorater na velikim oceanskim parobrodima (intarzije) i kao slikar monumentalnih zidnih kompozicija u crkvama. U ulju radi pejzaže, figuralne kompozicije <strong>i</strong> mrtve prirode. Izlagao u Trstu i po Italiji, zatim u Zagrebu, Mariboru i Ljubljani (zajednička izložba tršćanskih slov. slikara), a u Z&uuml;richu u okviru izložbe<em> XYLON;</em> sudjelovao i na Biennaleu u Veneciji. God. 1949 izdao mapu<em> Slovenski pesniki in pisatelji </em>sa 30 drvoreza, a 1951 mapu<em> Grafika.</em> Č. je prvi predstavnik konstruktivizma među slov. umjetnicima; taj smjer se kod njega kasnije razvijao oscilirajući između realizma i apstraktnog izraza, koji je na kraju prevladao.<tab>M. Zr.<br><strong>2. Jaroslav,</strong> arhitekt (Bovec, 1. VI. 1905 &mdash;). Učenik J. Plečnika. Svojim radom znatno je preobrazio urbanistički izgled Maribora. Glavna su mu djela: uređenje glavne avenije, Partizanske ceste, Narodna banka (sa S. Devom), osnovna i građanska škola, općinske stambene zgrade, upravna zgrada<em> Metalne,</em> industrijske zgrade <em>ТАМ-</em>a (sve u Mariboru); stambene zgrade u Ravnama, Črnoj u Koruškoj i dr. Bavi se zaštitom spomenika (obnova gradske kuće i unutrašnjosti stolne crkve u Mariboru), unutrašnjom arhitekturom, opremom knjiga.<br><strong>3. Milan,</strong> arhitekt (Tolmin, 9. III. 1912&mdash;). Brat Jaroslava. Učenik J. Plečnika. Najvažnija su mu djela: glavna željeznička stanica i stadion<em> Branika</em> u Mariboru.<tab>M. Muš.
<strong>ČERNIŠOV (Černyš&euml;v), Aleksej Filipovič,</strong> ruski slikar (?, 1827 &mdash; ?, 7.V. 1863). Studirao u Petrogradu, Italiji i Parizu. Najviše slikao genre. Surađivao u listu <em>Русский Художественный листок</em><em>.</em>
<strong>ČESMA</strong> (tur. &ccedil;eşme, od perz. češme<em> točak</em>), turski tip naprave za istjecanje vode, građene na vodovodu ili neposredno na izvoru. Zbog značenja koje u islamskoj arhitekturi ima živa voda i gradnje s njom u vezi, arhitektonskom oblikovanju česama poklanjala se velika pažnja. To nisu bili samo utilitarni objekti, nego češće i mali arhitektonski kameni spomenici, koji se tretiraju kao značajni elementi u estetskom oblikovanju pojedinih gradskih dijelova.<br>S obzirom na situiranje dijele se česme u dvije vrste: slobodno stojeće i uzidane. Svaka č. se sastoji od dva osnovna dijela: od zidanog tijela, u koje se dovodi voda, i kamenog korita, u koje se voda izlijeva. Dio iznad korita završava se profiliranim vijencem, a s prednje strane ima pliću ili dublju nišu u vidu slijepog otvora s turskim šiljastim, vitičastim ili segmentnim lukom. U niši luka postavljen je na mnogim česmama natpis<em> (tarih), </em>rezan u kamenu i tretiran dekorativno. Ispod natpisa postavljeni su jedan ili više metalnih izljeva, zvanih<em> lule.</em> S obje strane korita nalazi se ponegdje po jedan poveći klesanac za pranje rublja <em>(pralo</em> ili<em> mlatilo).</em> U Bosni su mnoga korita napravljena od stećaka, što je vidljivo po sačuvanoj dekoraciji. (V. i<em> Fontana.</em>)<br>LIT.: <em>H. Kreševljaković,</em> Vodovodi i gradnje na vodi u starom Sarajevu, Sarajevo 1939. &mdash; <em>A. Bejtić,</em> Spomenici osmanliske arhitekture u Bosni i Hercegovini, Prilozi Orijentalnog instituta u Sarajevu, 1953, str. 257.<tab>H. R.
<strong>ČEŠKA UMJETNOST.</strong> Značajnija ostvarenja češ. umjetnosti mogu se pratiti tek od pokrštenja Čeha u IX <em>st.,</em> jer su nestala gradišta i drvene građevine iz ranijih vremena, koje spominju oskudni izvori (u novije vrijeme otkriveni su brojni ostaci te prvobitne drvene arhitekture). U IX<em> st.</em> grade se u Češkoj, pod utjecajem zapadnoevr. umjetnosti, prve crkvice (na pr. u Levom Hradecu). To su male kamene rotunde s laternama i emporama, iz kojih kroz franačke utjecaje izbijaju originalne karakteristike. Nakon osnutka biskupije u Pragu 973, uz vladare i svjetovne velikaše postaju i crkveni mogućnici važan faktor u razvoju umjetnosti u Češkoj i Moravskoj. U drugoj pol. XI<em> st.</em> grade se u Češkoj, po saskom uzoru, crkve bazilikalnog tipa (Prag, S. V&iacute;t). Povremeno jak njem. utjecaj u češ. kulturi i umjetnosti uslovljen je oslanjanjem Přemislovića na Njem. carstvo i radom praških biskupa, većinom njem. podrijetla. U XI, XII i XIII<em> st. </em>vladari i biskupi podižu mnoge samostane i samostanske crkve (samostan premonstratenza u Češkoj, Tepl&aacute;; cistercitski samostan u Moravskoj, Velehrad). Na njima se, pored njemačkih, primjećuju i tal. utjecaji. Ostaci originalne konstrukcije romaničkog kompleksa Sv. Jurja u praškoj tvrđavi omogućuju rekonstrukciju izgleda samostana i samostanskih crkava iz tog vremena.<br>Kamene utvrde i burgovi iz XII sr. pokazuju zapadnoevr. utjecaje (Praška tvrđava). Iz tog su stoljeća sačuvane neke kuće u romaničkom stilu i kameni most u Pragu (poslije regensburškog mosta, najstariji kameni most u Srednjoj Evropi).<br>Romaničke zidne slike (rotunda Sv. Klementa, Star&aacute; Boleslav; rotunda, Znojmo u Moravskoj i dr.) odaju bizant. i njem. utjecaje. Značajniji su rezultati postignuti u ukrašivanju rukopisa minijaturama po zap. uzoru (V&aacute;clavova legenda iz 1066 i Vyšehradski kodeks iz 1085).<br>Od oskudnih ostataka romaničkog kiparstva umjetnički je naivredniii sačuvani gornji dio oltara koji potječe iz crkve sv. Jurja u Pragu (1228).<br>Postepen prijelaz romanike u gotiku u prvoj pol. XIII<em> st. </em>prate duboke promjene u polit, i socijalnoj strukturi Češke. U to se vrijeme za umjetničke radove počinje interesirati uz velikaše i građanski stalež. Češ. gradovi koloniziraju strance, većinom Nijemce, vrsne obrtnike i trgovce, no oni donose sa sobom i njem. pravo, jezik i običaje. U Pragu su najjači sjevernonjem. utjecaji, na jugu Češke austrijski i bavarski, ali se već u XIII<em> st. </em>osjećaju i tragovi franc. utjecaja (samostanska crkva u Sedlecu). Ovi faktori uvjetuju raznolikost i bogatstvo arhitekture; gotički se stil u toku XIII i XIV<em> st.</em> pročišćuje, postaje ujednačeniji, da bi za Karla IV (1347&mdash;78) dostigao vrhunic svog razvoja. Za Većeslava II (1278&mdash;1305) gradi se u Češkoi prva crkva u stilu gotike franc. katedrala. Stilske osobine franc. gotike sve su očitije za prvog vladara iz luksemburške dinastije, Jana (1310&mdash;46), koji se, nakon dužeg boravka na papinskom dvoru u Avignonu, vraća u domovinu. On gradi crkve, samostane i biskupske rezidencije u Pragu i pokrajini. Franc. utjecaj još više jača dolaskom u Prag franc. prelata Jana iz Dražic&acirc; i franc. graditelja<em> Guillaumea </em>(1333) iz papinskog dvora u Avignonu; on je sagradio kameni mosta preko Labe kod mjesta Roudnice. God. 1333 pozvan je iz Avignona<em> Matija iz Arrasa,</em> prvi graditelj gotičke katedrale sv. Vita u Pragu. Za Karla IV se oko sredine XIV<em> st.</em> razvio vrlo bogat kulturni i umjetnički život. On u Pragu osniva univerzitet, gradi benediktinski samostan i Karlův T&yacute;n. Gradnju Sv. Vita nastavlja graditelj i kipar<em> Peter Parl&eacute;ř</em> iz Sch&auml;wbisch-Gm&uuml;nda; usto on započinje zidati Karlov most na Vltavi u Pragu i izvodi mnoge druge građevine, koje su Češkoj osigurale vodeće mjesto u tadašnjoj srednjoevr. arhitekturi. U češ. arhitekturi, premda je vrlo često izvode stranci, izbijaju domaće osebujne karakteristike, koje se očituju u dekoraciji i sklonosti prema okruglim oblicima. (Glavni su tornjevi često okruženi manjim pokrajnjim tornjićima, kao kod poligonalne centralne crkve u praškom predgrađu Karlin iz druge pol. XIV<em> st.</em>). Već u vrijeme Karla IV, a još više u XV i XVI<em> st.,</em> javlja se velik broj domaćih graditelja, naročito u juž. Češkoj, u Pragu i Kutnoj Hori. Oni grade crkve, privatne kuće, gradske vijećnice i gradske trgove s trijemovima. Poznatiji su graditelji<em> Petr Lutka</em> (Skuteč, 1391) i<em> Majstor Stanĕk</em> iz Praga (potkraj XIV<em> st.</em> zida u T&aacute;boru svodove glavne crkve). Nešto kasnije<em> Matija Rajsek</em> iz Prost jova, dekorater bogate stvaralačke fantazije, gradi u Pragu Barutanu, a<em> Majstor Beneš</em> Vadislavovo krilo (1486&mdash;93) i, u tadašnjoj Evropi jedinstvenu, Vadislavovu dvoranu (1486&mdash;1502) u kraljevskom dvoru u Pragu. U Moravskoj je iz te epohe značajna crkva sv. Jakuba u Brnu (1480&mdash;1550), crkva u Doubravniku i pitoreskni dvorac Pernšt&yacute;n. Mnoge su od ovih građevina kasne gotike (Vladislavovo krilo) u bitnim karakteristikama cjeline gotičke, ali u pojedinostima, (vrata, prozori i dr.) imaju renesansna obilježja. Snažan razvoj kasnogotičke umjetnosti privremeno su zaustavili husitski ratovi u poč. XV<em> st. </em>(grade se samo vojni objekti).<br>U gotičkoj su epohi također ostvarena i značajna slikarska djela, naročito u iluminiranim rukopisima. God. 1320 nastaju zidne slike u Prukonicama. Na dvoru Karla IV radi tal. slikar <em>Tommaso da Modena</em> (njegove se slike čuvaju u Karlovu Tynu). <em>Majstor Theodorich</em> slika u kapeli sv. Križa u Karlovu Tynu djela s jakim obilježjima kasnogotičkog realizma. Potkraj XIV<em> st.</em> razvija se slikarstvo u juž. Češkoj; tamo radi originalni<em> Majstor iz Tfebona.</em> U doba Jagelovića (1471&mdash;1526) stvaralački zamah opada zbog jakih holand. i njem. utjecaja; unatoč tome ostvarene su značajne slikarske dekoracije crkava, plemićkih dvoraca i dr.<br>Kiparska je djelatnost u XIII <em>st</em><em>.</em> siromašna, ali već u XIV <em>st.</em> cvjeta, naročito u djelima originalnog<em> P. </em><em>Parl</em><em>&eacute;ř</em><em>a</em><em>.</em> Taj umjetnik, kao i ostali članovi njegove obitelji, oprema svoje građevine bogatim plastičnim ornamentom te realističkom i monumentalnom biljnom i figuralnom klesanom dekoracijom. U njihovim djelima &mdash; poprsja majstora i vladara, kipovi sv. Većeslava, kraljevske grobnice (Otokara I Přemislovića) u Sv. V&iacute;tu &mdash; kroz srednjovj. apstrakciju probijaju realističke renesansne tendencije. U XV <em>st</em><em>.</em> nastao je Ludmilin grob u crkvi sv. V&iacute;ta u Pragu i skulptirana dekoracija portala T&yacute;nske crkve u Pragu. U doba Jagelovića prevladavaju u kiparstvu &mdash; kao i u slikarstvu &mdash; strani utjecaji u mnogobrojnim izrezbarenim oltarima i osebujnim kompozicijama <em>Piet</em><em>&agrave;.</em><br>Najčistije i najosebujnije umjetničke rezultate postigla je češ. gotika u bogatoj i virtuoznoj minijaturi, koja se razvija najprije pod njemačkim, kasnije talijanskim, francuskim, pa i engleskim utjecajima. Vladislavova biblija iz 1317, Kunigundin pasional (1312&mdash;14), koralne knjige sv. V&iacute;ta, pa Liber Viaticus i Missale &mdash; izrađeni za kancelara Jana iz Střede (oko 1364) &mdash; predstavljaju remek-djela gotičke minijature. Ovaj bujni kulturni i umjetnički razvoj prati umjetni obrt, u kojemu prednjači zlatarstvo, kako se može zaključiti po predmetima u riznici Sv. V&iacute;ta u Pragu.<br>U doba renesanse u Češkoj i Moravskoj postepeno nestaju elementi romaničke i gotičke tradicije; asimiliraju se nove umjetničke tekovine, nastale sve većom primjenom elemenata sjeverne i tal. renesanse. Stilske karakteristike tal. renesanse unose većinom majstori iz gornje Italije, koji su povremeno dolazili i boravili u Češkoj i Moravskoj. To nisu bili graditelji većeg ugleda, pa im nije uspijevalo da svoju umjetničku volju nametnu naručiocu, već su se morali prilagoditi njegovoj želji i društvenim i kulturnim potrebama zemlje. U takvim se uslovima razvio originalni stil, češ. renesansa, koja, premda u detaljima talijanska, zadržava mnoge srednjovj. nordijske arhitektonske elemente: tornjiće, ornamentirane zabate, nadvratnike i dr. U to doba unesen je tal. način ukrašivanja vanjskih zidova građevina (naročito pročelja) sgraffitima, polihromnim ornamentima i freskama u chiaro-scuru. Uza sve te tal. elemente, plemićki dvorci, općinske vijećnice i druge zgrade razlikuju se od tal. renesansnih građevina visokim pročeljima, jako izbočenim krovovima, preobiljem i pretjeranošću pojedinih motiva, čestom upotrebom prozora s lunetama, polihromnim ukrasima i elementima češ. pučke umjetnosti. Dvorci Litomyšl, Čern&yacute; Kastelec, Jindřichův Hradec i dr., gradske palače (Schwarzenberg u Pragu), općinske vijećnice (Plzeň) te mnoge druge građevine u Češkoj (Prag, T&aacute;bor, Nomeck&yacute; Brod) i Moravskoj (Mor. Třebov&aacute;, Krumlov Moravsk&yacute;, Bučovice, Ivanovice) primjeri su originalne adaptacije tal. renesanse.<br>U stilu čiste tal. renesanse sagradio je u Pragu (između 1534 i 1560) nepoznati arhitekt dvorac Belvedere, koji stilski ide u red najuspjelijih ostvarenja tal. visoke renesanse izvan Italije. Nijemac<em> Bonifacije </em><em>Wolmut</em> podigao je Minčovnu u parku Hradčana u Pragu. Unutarnja dekoracija zvjezdolikoga dvorca Hv&ecirc;zda kod Praga pokazuje sjevernjačke karakteristike, unatoč tal. upotrebi štuka.<br>Gotički elementi javljaju se u sakralnoj renesansnoj arhitekturi sve do poč. XVII<em> st.</em> (Prag, crkva sv. Spasitelja), ali već potkraj XVI<em> st.</em> renesansnu statičnost postepeno razbija barokna dinamičnost i slikovitost, a tal. utjecaj jača na račun njemačkog i holandskog.<br>Renesansno slikarstvo u Češkoj razvija se u znaku postepenog isprepletanja tal. i holand. renesansnih utjecaja s gotičkom tradicijom. Slikarski sadržaji proširuju se i sve više poprimaju profani karakter (portreti, pejzaži, mrtve prirode, animalistički motivi). Usavršavaju se tehničke mogućnosti zidnog slikarstva i slikanja na platnu. Ukrase dvoraca iznutra (dekorativne freske) i izvana (sgraffito) izvode pretežno tal. majstori. Uz njih se javljaju Nijemci i Nizozemci, kao <em>Bartholom</em><em>&auml;</em><em>us</em> <em>Sp</em><em>ranger</em><em>, </em><em>Aegidius</em> <em>Sade</em><em>ler</em><em>, </em><em>Hans</em> <em>von</em> <em>Aachen</em> i domaći umjetnik<em> Jiři G. </em><em>Widmann</em><em>,</em> koji je ukrasio zidnim slikama dvorac Kratochvil. Domaći majstori, kao i dotada, dostižu najveći umjetnički domet u minijaturi.<br>U skulpturi se uz Nijemce<em> (</em><em>Benedikt</em> <em>Wurzelbauer</em><em>),</em> Nizozemce (<em>Adrian</em> <em>de</em> <em>Vries</em><em>, </em><em>Alexander</em> <em>Collin</em><em>,</em> majstor monumentalne kraljevske grobnice u katedrali sv. Vita u Pragu, 1570&mdash;73), javljaju domaći kipari kao <em>Toma</em><em>š Jaroš</em> iz Brna, autor brončane fontane u praškom dvorskom vrtu, izrađene po modelu nepoznatoga kipara (1564&mdash;68), pa<em> Vincenc </em><em>Stra</em><em>š</em><em>ryba</em> iz Louna, od kojega je sačuvan okvir zdenca u Lounima, epitafij u praškoj katedrali i dr. Tada nastaju i mnogi funeralni reljefi i oltarske pale u intaglio-tehnici, djela osrednje vrijednosti.<br>Rudolf II (1576&mdash;1612) okupio je na svom praškom dvoru grupu obrtnika iz Italije, Njemačke i Holandije, koji su, uz domaće majstore, ostavili trajnije tragove u češ. primijenjenoj umjetnosti. Značajni rezultati postignuti su u staklarstvu (graviranje stakla), radovima u metalu (zvona, krstionice), u draguljarstvu, u kojemu vode Talijani (naročito obitelj<em> Miseroni</em>) i radovima u emalju, u kojemu su najveći majstori Nijemci.<br>Barokna umjetnost u Češkoj, naročito arhitektura, dijeli se u dva razdoblja, jasno izdiferencirana po svojim karakteristikama. Prvo razdoblje, u kojemu su zastupani pretežno tal. graditelji zauzima veći dio XVII <em>st</em><em>.,</em> a drugo, u kojemu dominiraju njem. i domaći umjetnici, traje od kraja XVII do kraja XVIII<em> st.</em> Barokna dinamičnost, slikovitost i sklonost prema kružnim oblicima našla je u Češkoj vanredno prikladno tlo i savršeno se uklopila u osebujno češ. osjećanje oblika.<br>Elementi anticipacije barokne arhitekture javljaju se pod utjecajima Palladia i Vignole potkraj XVI, a osobito u poč. XVII <em>st</em><em>.</em> Tako u Spasiteljevoj crkvi u Pragu (započeta 1590), u crkvi sv. Marije od Pobjede u Pragu (1611&mdash;13), protestantskoj crkvi, na vratima praške tvrđave iz 1614, u palači Waldstein (1623&mdash;30) sa vrlo prostranom loggiom. Isusovački kolegij od <em>Carla</em> <em>Luragha </em>(1640&mdash;60) odaje utjecaje sjevernotalijanskog te svečanog i odmjerenog rim. baroka. Mnoge su građevine iz tog vremena sačuvale izraz tradicionalne domaće arhitekture, usprkos jakom tal. utjecaju u izvedbi i dekoraciji crkava, te frane, utjecaju u tlocrtima dvoraca.<br>Postepeno uspijeva češ. baroknoj arhitekturi da krene samostalnim putovima, da ostvari originalne oblike prema potrebama i ukusu zemlje. Na tom je putu osobite zasluge stekao <em>J</em><em>.-</em><em>B</em><em>. </em><em>Mathey</em><em>, </em>podrijetlom Francuz, koji je studirao u Rimu i bio vrlo aktivan u Pragu potkraj XVII <em>st</em><em>.</em> (praška crkva reda križovnika, 1679&mdash; 87; Toskanska palača, 1685&mdash;99; samostan Plasy i dr.), pa <em>Domenico</em> <em>Martinelli</em><em>,</em> koji radi u Češkoj i Moravskoj na prijelazu iz XVII u XVIII <em>st</em><em>.</em><br>Odlučna prekretnica u češ. baroku nastaje u poč. XVIII <em>st</em><em>., </em>kada je nastala grupa građevina, koje su izveli njem. graditelj <em>Christoph</em> <em>Dientzenhofer</em> i bečki graditelj <em>Johann</em> <em>Lukas Hildebrandt; </em>to su originalne interpretacije smionih zamisli najradikalnijih tal. baroknih graditelja F. Borrominia i G. Guarinia. U tom je razdoblju također interesantan <em>Giovanni</em> <em>Santini</em><em>,</em> koji je pokušao spojiti u originalnu sintezu Guariniev barok i gotiku, ta dva stila, duboko ukorijenjena u Češkoj.<br>Na ovim se rezultatima u drugoj četvrtini XVIII <em>st</em><em>.</em> razvija originalni stil najznačajnijeg graditelja Češke u XVIII <em>st</em><em>. Ignaza Kiliana Dientzenhofera.</em> On je u duhu vremena i prema potrebama sredine ostvario značajne građevine (crkva sv. Nikole na Maloj Strani; crkva sv. Ivana na Pećini i Vila Argentina u Pragu, crkva u Karlovym Varyma i dr.). U drugoj pol. XVIII <em>st.</em> graditelji, članovi obitelji<em> Luragho</em> i graditelj<em> Kaňka</em> iz Praga, idu putevima Dientzenhofera i produžuju češ. barok do konca XVIII <em>st. </em><em>Ignaz </em><em>Bayer</em> iz Znojma u Moravskoj dovršava crkvu sv. Ignacija u Pragu, a austr. arhitekt <em>J. </em><em>B. </em><em>Fischer von </em><em>Erlach</em> gradi u Moravskoj dvorac Kroměřiž i Buchlovice, a u Pragu palaču Clam-Gallas.<br>Razvoj evr. arhitekture u drugoj pol. XVIII <em>st</em><em>.</em> odražava se u Češkoj uglavnom u arhitektonskoj dekoraciji rokoko-stila (pregradnja nadbiskupske palače u Pragu 1785&mdash;87 od J. <em>Wircha</em>) i klasicizma.<br>Barokno se slikarstvo u Češkoj razvija u znaku konačnog i potpunog prevladavanja srednjovj. likovnog naziranja, dominacije tal. utjecaja i sve većeg udjela domaćih umjetnika. U poč. XVIII <em>st</em><em>.</em> aktivan je<em> Karei Škr&eacute;ta</em> (1610&mdash;1674), formiran pod utjecajem tal. eklekticizma. U prvoj pol. XVIII <em>st</em><em>.</em> slikarstvo se razvija intenzivnije; to je doba<em> V. Reinera</em> (1684&mdash;1743), autora fresaka u duhu Pozzova iluzionizma, i<em> Petra Brandla</em> (1668&mdash;1735), koji se više oslanja na njem. uzore. U drugoj pol. stoljeća gubi se monumentalnost u slikarstvu, a javlja se pitoresknost i dekorativnost rokokoa.<br>I u baroknom kiparstvu u Češkoj u XVII <em>st</em><em>.</em> dominiraju tal. utjecaji (Giovanni da Bologna). U XVIII <em>st</em><em>.</em> radi u Češkoj niz umjetnika, većinom stranog podrijetla, među kojima su interesantniji u prvoj pol. stoljeća<em> Ferdinand </em><em>Maximili</em><em>&aacute;</em><em>n</em> <em>Brokoff</em> (rođen u Češkoj 1688) i<em> M. Braun</em> iz Tirola, koji su radili na skulpturalnoj dekoraciji Karlova mosta i portala velikaških palača u Pragu. U drugoj pol. stoljeća aktivan je<em> Fritsch iz Šleske</em> i obitelj<em> Platzer </em>iz Plznja. Najpoznatiji je<em> Ignatz Platzer,</em> snažan naturalist. U ova dva stoljeća nastavlja i dalje svoj razvoj primijenjena umjetnost, naročito drvorezbarstvo (drveni oltari), umi etno bravarstvo, zlatarstvo i staklarstvo (mliječno i tamno hijalitsko staklo). Čeh <em>Dominik Auliczek</em> istakao se u porculanskoj plastici u Njemačkoj.<br>U klasicističkom duhu rade u poč. XIX <em>st</em><em>.</em> bez značajnijih rezultata slikari pejzažisti<em> Ludvik Kohl, Karei Posti, Antonin M&aacute;nes, </em><em>Josef</em> <em>Navr</em><em>&aacute;</em><em>til</em><em>, A. Machek</em> i dr., te kipari <em>J</em><em>. </em><em>Malinsk</em><em>&yacute;</em> i<em> V. Prachner.</em><br>Nakon revolucije 1848 preuzima vodeću ulogu u češ. javnom životu građanstvo, prožeto romantičnim nacionalnim idejama. Češ. umjetnost naglo oživljava aktivnošću slikara<em> Joseja M&aacute;nesa </em>(1820&mdash;1871), koji, inspiriran domaćom tradicijom i neposrednom realnošću, s uspjehom asimilira i poetski transponira u svoje radove elemente češ. nar. života i folklora. Usavršenim sredstvima slikarskog izraza, harmoničnim koloritom, čvrstom i ekspresivnom formom uspijeva u hist, prizorima, nar. tipovima i pejzažima afirmirati originalne nacionalne i tipično češ. karakteristike. M&aacute;nes je postavio temelje novije češ. umjetnosti. Nakon i860 nastupa opći progres u češ. umjetnosti. Mnogi slikari pod utjecajem M&aacute;nesa traže nacionalni izraz pomoću narodnih, često folklornih elemenata. Ističe se<em> Mikul&aacute;š Aleš</em> crtežima i ilustracijama nar. pjesama. Na češku je umjetnost u drugoj pol. XIX <em>st</em><em>.</em> izvršila znatan utjecaj m&uuml;nchenska akademija, osobito na slikare, koji su potaknuti nacionalnim idejama obrađivali hist, teme, na t. zv. generaciju Narodnog Divadla:<em> V. Brožika, L. Marolda, V. </em><em>Hynaisa</em> i dr. Međutim,<em> J. Čerm&aacute;k, K. </em><em>Purkyn</em><em>ě, S. Pinkas, A. Chitussi, A. Koš&aacute;rek, J. Mař&aacute;k</em> i dr. razvijaju se pod utjecajem franc, romantizma, realizma i plenerizma. Djelo<em> A. Muche</em> karakteristično je po dekorativnoj stilizaciji i simbolizmu. God. 1877 osniva se u Pragu društvo<em> M&aacute;nes,</em> sa ciljem da se istakne nacionalna tradicija i propagira moderna umjetnost. Potkraj XIX <em>st</em><em>.</em> okupljaju se u tom društvu slikari, koji su asimilirali rezultate franc, impresionizma, kao<em> Antonin Slaviček, Otokar Lebeda, A. Hudeček, F. Š</em><em>imon</em> i dr. Samostalnim putovima nastoji ići <em>Jan</em> <em>Preisler</em> u svojim monumentalnim dekorativnim kompozicijama i <em>Max</em><em> Š</em><em>vabinsky</em> u portretima i grafici.<br>Češ. slikarstvo XX <em>st</em><em>.</em> prati suvremena evr. strujanja (postimpresionizam, fauvizam, kubizam, apstraktna umjetnost, nadrealizam i t. d.). Poznati su <em>E</em><em>. </em><em>Filla</em><em>, V. Špăla, J. Lada</em> i mnogi drugi. Svjetsku afirmaciju su postigli<em> O. Kubin</em> i<em> F. Kupka,</em> koji je postao jedan od glav. predstavnika apstraktnog slikarstva.<br>Značajni zaokret u češ. skulpturi XIX <em>st</em><em>.</em> izveo je naturalist <em>J. V. </em><em>Myslbek</em><em>,</em> koji je nastojao realizirati nacionalnu monumentalnu umjetnost u duhu i programu J. M&aacute;nesa. Pod njegovim utjecajem i asimilacijom franc. uzora (Rodin, Maillol) oslobađa se češ. skulptura od ukočenog akademizma i sterilnog eklekticizma, te postizava značajne rezultate u djelima<em> F. Bileka, O. Španiela, O. Gutfreunda, J. Šturse</em> (1880&mdash;1925),<em> B. Kafke, J. Mař&aacute;tke</em> i njihovih učenika i sljedbenika.<br>Češ. arhitektura XIX<em> st.</em> slijedi sudbinu arhitekture u ostaloj Evropi, u jalovu neoklasicizmu, hist. eklekticizmu, neogotičkim, renesansnim i baroknim rekonstrukcijama i imitacijama. Sa više se uspjeha inspiriraju renesansom<em> V. Ulmann</em> (obnova sgraf-fito tehnike),<em> A. Barvitius, J. Zitek</em> (Narodni Divadlo u Pragu, 1867&mdash;81),<em> J. Schulz</em> (Nar. muzej u Pragu).<br>Odlučan preokret nastupa radom<em> J. Kotěre,</em> učenika austr. arhitekta O. Wagnera, koji u arhitekturi nastoji ostvariti ravnotežu između tektonskog i dekorativnog elementa i očistiti je od historizma i suvišne ornamentike. On se bori za jednostavnu jasnoću i funkcionalnost arhitekture (kazalište u Prostějovu u Moravskoj). Suvremena generacija češ. arhitekata na bazi dostignuća kubizma i neoplasticizma kreira slobodan i čist arhitektonski oblik. U tom se smjeru teoretski najviše angažirao<em> V. Jan&aacute;k,</em> dok su značajna praktička ostvarenja postigli<em> J. Novotn&yacute;</em> (Škodine zgrade, Manesov paviljon),<em> J. Gočar</em> i dr.<br>LIT.:<em> J. </em><em>Neuwirth</em><em>,</em> Geschichte der bildenden Kunst in B&ouml;hmen, I, Prag 1893. &mdash; <em>F</em><em>. </em><em>J</em><em>. </em><em>Lehner</em><em>,</em> Dějiny uměni n&aacute;roda česk&eacute;ho, Praha 1902&mdash;07. &mdash; <em>F</em><em>. </em><em>Y</em><em>. Harlas,</em> Česk&eacute; uměni, I i II, Praha 1910&mdash;11. &mdash;<em> A. Matejček</em> i<em> Z. </em><em>Wirth</em><em>, </em>L&rsquo;art tch&egrave;que contemporain, Prague 1920. &mdash; <em>V</em><em>. </em><em>Birnbaum</em><em>, </em><em>J</em><em>. Pečirka, </em><em>A</em><em>. Matejček</em> i <em>J</em><em>. </em><em>Cibulka</em><em>,</em> Dějepis v&yacute;tvarn&eacute;ho uměni v Čech&acirc;h, Praha 1923&mdash;32. &mdash; <em>Z</em><em>. </em><em>Wirth</em><em>,</em> Die Tschechoslovakische Kunst von der Urzeit bis zur Gegenwart, Prag 1926. &mdash; <em>K</em><em>. </em><em>Plicka</em><em>,</em> Praha kr&acirc;lovsk&acirc;, Praha 1957.<tab>J. Bć.
<strong>ČEŠKI SVOD </strong>v.<em> Svod</em>
<strong>ČEŠLJAKOVCI,</strong> selo podno Papuka (kotar Našice) NRH; tu se nalazi mala barokna kapela Imena Isusova iz druge pol. XVIII <em>st.</em> s polukružnim svetištem i brodom, koji je nadsvođen plitkom kupolom. Zvonik se izdiže iz glavnog pročelja. Unutrašnjost kapele oslikana je u duhu kasnobaroknih iluzionističkih slikarija, što se rijetko nalazi u Slavoniji.<tab>A. Ht.
<strong>ČEŠLJAR ILIĆ, Teodor,</strong> slikar (Sirig, Banat, 1746 &mdash; Bačko Petrovo Selo, 20. XI. 1793). O njegovom životu zna se veoma malo. Slikarstvo je po svoj prilici učio kod nekog domaćeg umetnika u Temišvaru, ili u Novom Sadu, gde je živeo oko 1769. Prvi njegov poznati rad jesu četiri jevanđelista na zvoniku crkve u Budimu iz 1776, koje je radio sa slikarom Mihailom Sokolovićem. Po nekim starijim biografima, Č. se 1786 upisao na bečku slikarsku akademiju. &mdash; Č. je slikao uglavnom ikonostase i portrete. Prvi ikonostas radio je 1789 za crkvu u Mokrinu. Slikao je ikonostas crkve u Velikoj Kikindi 1790, u Staroj Kanjiži 1791 i u Bačkom Petrovom Selu 1792&mdash;93. Osim toga, ne zna se u koje vreme, naslikao je nekoliko ikona za Donju crkvu u Sremskim Karlovcima i ikonostas manastira Kovilja u Bačkoj, koji je stradao 1848.<br>Kao slikar ikona, Č. je sjajan kolorist i vanredno inventivan u komponovanju. Nije uvek u duhu baroka, kao ostali njegovi savremenici, već naginje mekim i nežnim bojama, svilastoj fakturi i lazurnom slikanju, kao majstori franc. rokokoa. &mdash; Osim ikona, Č. je slikao portrete, mada svi oni koji se danas pripisuju njemu nisu od njegove ruke. Kao sigurni, njegovi su<em> Portret Pavla Avakumovića,</em> potpisan i datiran 1789, i<em> Portret nepoznatog sveštenika,</em> u Narodnom muzeju u Beogradu, veliki<em> Portret Josifa Jovanovića Šakabente</em> iz 1787 u muzeju u Vršcu, nekoliko portreta crkvenih velikodostojnika u Crkvenom muzeju u Beogradu i <em>Portret Jovana Jovanovića Šakabente</em> u vladičanskom dvoru u Novom Sadu, koji se pripisuje Jakovu Orfelinu. Na ovim portretima se Č. pokazuje isti takav majstor crteža, isti senzibilan i utančan kolorist kao i na ikonama, s izuzetkom portreta Josifa Šakabente, koji je u izvesnoj meri hladan i konvencionalan. &mdash; Č. se ogledao i u kompozicijama. Čuvena je<em> Mučenje svete Varvare, </em>koju je slikao 1785 za unijatskog episkopa u Velikom Varadu. Na ovom platnu ima mnogo sećanja na venecijanske dekorativne slikare, ali još više na prve pokušaje uzdržanog, racionalističkog franc. klasicizma. Mnogo su više u intencijama venecijanskog slikarstva dve velike zidne slike u crkvi u Velikoj Kikindi:<em> Tajna Večera</em> i<em> Hristos u slavi,</em> remek-dela srp. baroknog slikarstva, vanredno komponovana, topla i sočna u boji, izvrsno postavljena u prostor. &mdash; Č. nesumnjivo ide medu najveće slikare srp. baroka. On ima sigurno crtačko znanje; zna da komponuje, inventivan je i ne ponavlja se, kao što je to običaj kod slikara ikonostasa. Njegova paleta je topla i nežna, najčešće u ružičastoj ili oker gami, sa bogatim prelivima i valerskim rešenjima. Njegove slike, izvedene obično sa lazurama, prožete su finom, iskričavom svetlošću u kojoj senke deluju prozračno i lako. Po svom slikarskom postupku i inspiraciji, a naročito po svom koloritu, Č. je blizak slikarstvu francuskog rokokoa.<br>LIT.:<em> M. Vukosavljević,</em> Teodor Ilić Češljar, Srbski narodni list, 1842, str. 301&mdash;307. &mdash;<em> L.</em> i<em> V. Nikolić,</em> Srpski slikari, Zemun 1895, str. 31&mdash;38. &mdash; <em>Lj. Stojanović,</em> Stari srpski zapisi i natpisi, III, Zbornik za istoriju, jezik i književnost srpskog naroda SA, I od., 1905, III, br. 5702. &mdash;<em> M. Kašanin,</em> Dva veka srpskog slikarstva, Beograd 1942, str. 17.<tab>M. Kol.<strong><br></strong><em>VIDI PRILOG</em>
<strong>ČETIĆ, 1. Jad</strong><strong>viga</strong><strong>,</strong> slikar (Kocmyźow kod Krakova, Poljska, 1. II. 1906&mdash;). Umetničku akademiju završila u Krakovu 1930. Prvi put izlagala 1930 u Varšavi, 1934 sudjelovala na kolektivnoj izložbi u Krakovu. Član polj. grupe<em> Zvornik.</em> U Jugoslaviji je od 1935; nastavnik na Višoj pedagoškoj školi u Beogradu. Izlaže redovno sa ULUS-om. Slika pejzaž i mrtvu prirodu u fauvističkoj varijanti kojoj nisu tudi elementi C&eacute;zanneove kompozicije i strukture; boja je često zvonka i žestoka.<tab>Mi. Pr.<br><strong>2. Milan,</strong> slikar (Prijedor, 29. X. 1904&mdash;). Akademiju završio u Krakovu 1929. Od 1930 izlaže u Beogradu; u Banja Luci i Sarajevu izlaže 1937 i 1938. Učestvuje u izložbama ULUS-a. Radi kao slikar u beogradskom Narodnom pozorištu. Njegovo slikarstvo je na raskrsnici između C&eacute;zanneovog konstruktivizma i fauvističke palete. U neslivenim plohama, koje su ipak povezane jedinstvenim tonalitetom, slika najviše pejzaž, mrtvu prirodu i kompoziciju.<tab>Mi. Pr.
<strong>ČETVOROLIST</strong> (franc. <em>quatrefeuilles</em> ili<em> quadrilobe,</em> njem. <em>Vierpass</em><em>,</em> tal. <em>quadrifoglio</em>), motiv sastavljen od četiri međusobno suprotstavljena luka (kružna, šiljasta, kopljasta) ili lista djeteline (realistično ili stilizirano). Najčešće se javlja u gotičkoj arhitekturi kao ukras gornjeg dijela prozora (mrežište, kružiš te), balustrade galerija, rozete i dr.
<strong>ČIBUK</strong> (tur.<em> &ccedil;ubuk</em>), naprava za pušenje; sastoji se od probušenog štapa, kojemu je na donjem dijelu nataknuta lula, a na gornjem<em> takum</em> od kosti ili jantara (ćelibar). Ukrašivani su na razne načine, ponajviše intarzijama od sedefa i kosti, a također i damaskiniranjem. Imaju razne duljine, ponekad i do 150<em> cm</em><em>.</em> Kratki čibuci zvali su se<em> pajdaci.</em> Štap je od hudikovine ili od jasmina, a djelo je obrtnika koji se zvao čibukčija. Njegovo je djelo i takum. Lule su zemljane i različito bojene, a proizvod su obrtnika luledžija. Od kraja XVII<em> st.</em> javljaju se u Sarajevu obrtnici čibukčije i luledžije. Importirane lule prodavali su trgovci duhanom. Čibuci od jasmina izvozili su se iz Bosne u Egipat.<br>LIT.:<em> H. Kreševljaković,</em> Esnafi i obrti u Bosni i Hercegovini (1463&mdash;1878), ZNŽO, 1935, 30 i 1951, 35.<tab>H. Kć.
<strong>ČIFT</strong> (tur. &ccedil;ift, od perz. ğuft<em> par, dvoje</em>), zlatarska alatka, dvokraka hvataljka (kliješta) za savijanje žice ili<em> tela</em> (tur.) u filigranskim radovima.<tab>A. Be.
<strong>ČIKOŠ-SESIJA (Csikos-Sessia), 1. Bela,</strong> slikar (Osijek, 27. I. 1864 &mdash; Zagreb, 11. II. 1931). Učio vojnu školu u Kőszegu i Karlovcu. Služio je kao oficir u Osijeku; vojsku napušta 1887, kad je kod izbora, prilikom zatraženog osiguranja za madžaronskog zastupničkog kandidata, otkazao poslušnost. Te godine odlazi na umjetničku akademiju u Beč i studira slikarstvo kod J. Bergera i L. K. M&uuml;llera do 1892; god. 1893 prelazi na akademiju u M&uuml;nchen (W. Lindenschmidt), slika 1893&mdash;94 u Borgo Tre Case u Italiji; tamo radi dekorativni panneau<em> Gymnasion</em> za palaču Bogoštovlja i nastave (stradao prigodom transporta u Zagreb). God. 1895 radi u specijalki K. Marra u M&uuml;nchenu; iste godine imenovan je učiteljem crtanja u Ogulinu i premješten na Obrtnu školu u Zagreb. &mdash; Među aranžerima je hrv. odjela na milenijskoj izložbi 1896 u Budimpešti, a 1900 s V. Bukovcem i R. Frangešom na Svjetskoj izložbi u Parizu. Č. je među osnivačima<em> Društva hrvatskih umjetnika</em> i pobornik za noviju orijentaciju u likovnim umjetnostima. U momentanoj rezignaciji nad likovnim prilikama u Hrvatskoj, Č. odlazi s R. Auerom u Ameriku (1902&mdash;03); po povratku u Zagreb osniva 1903 sa M. Cl. Crnčićem privatnu slikarsku školu (od 1907<em> Privremena viša škola za umjetnost i umjetni obrt,</em> kasnije Akademija likovnih umjetnosti, kojoj je do smrti profesor). Počeo je crtati još kao oficir. Sačuvani su njegovi crteži i akvareli s Drave, te ciklus ruševina naših starih gradova. Još za vrijeme školovanja na akademiji njegove su glavne teme mitološke, biblijske i hist. scene (<em>Odisej ubija prosce; Kain i Abel; Antonije nad lešinom Cezarovom; Penelopa; Kirka; Saloma</em> i dr.). Za sve svoje kompozicije radio je velik broj skica i detaljnih studija, koje su često, zbog svoje neposrednosti, umjetnički vrednije od originala. Radi po više varijanata na istu temu; kod kasnijih varijanata često se osjeća iscrpenost i neodlučnost. Njegova autokritičnost diktira mu stalno ispravljanje i dopunjavanje, te mu stoga rad gubi na svježini, a m&eacute;tierski ne može ostvariti početnu ideju. Slika ponajviše tonski. U njegovim najboljim djelima dolazi do izražaja sklonost za rješavanje problema svijetla i sjene<em> (Judita i Holojerno)</em> i nevidljivog izvora svjetlosti<em> (</em><em>Piet</em><em>&agrave;).</em> Među njegovim grafikama ističe se ciklus monotipija iz Italije, koje idu među najbolja ostvarenja te vrste kod nas. Pod utjecajem V. Bukovca mijenja tehniku; njegova paleta postaje šarenija (međutim nikad ne doseže Bukovčev plenerizam), a boje sve svjetlije<em> (Penelopa; Kirka),</em> ali ta djela nisu u kvaliteti nikad nadmašila njegove smione tonski koncipirane male kompozicije, a pogotovu ne malene gotovo monohromno tretirane pejzaže iz Hrvatskog Zagorja. Č. je uporni eksperimentator; nastoji naći svoj izraz u različnim tehnikama (ulje, akvarel, pastel, kreda, monotipija).<br>U nekim je svojim radovima u ulju pokušavao naći pikturalno rješenje i u divizionističkoj maniri. Bio je priznat stručnjak za perspektivu (na Bukovčevu zastoru u Hrvatskom narodnom kazalištu konstruirao je perspektivu kolonade). Boja na njegovim slikama nije samo sredstvo kolorističke harmonije, nego i sredstvo deskripcije i ilustracije, a često ima i simboličko značenje. Izbjegavajući realizam, rješavajući često likovne zadatke literarno, u nekim se djelima približava bečkoj secesiji (<em>Psyche</em><em>,</em> utjecaj G. Klimta). Č. nema sklonosti za monumentalnost i dekorativnost, iako je često bio obvezan da radi velike kompozicije<em> (Pokrštenje Hrvata).</em> Većinu svojih značajnih radova Č. je naslikao oko 1900; kasnije kvalitet njegovih radova opada, što se naročito opaža u portretima. Otkrio je likovni talent Slave Raškaj i bio njen učitelj i savjetnik. Njegova sklonost prema učenicima bila je upravo očinska. Bio je medu prvim članovima umjetničkog razreda Jugoslavenske akademije (izabran 1919). Iste godine organizira izložbu hrv. umjetnosti u Parizu. Č. je istaknuta ličnost hrv. Moderne. Prijatelj V. Vidrića i Bukovca, snažno je utjecao na razvoj hrv. modernog slikarstva.<br>DJELA:<em> Krajolik</em> (Zagreb, privatno vlasništvo);<em> Zagorsko dvorište; Judita i Holoferno; Odisej ubija prasce; </em><em>Int</em><em>&eacute;</em><em>rieur</em> <em>zagrebačke katedrale; Bukovac slika &raquo;Dubravku&laquo;; </em><em>Piet</em><em>&agrave;</em> (sve u Modernoj galeriji u Zagrebu);<em> Pokrštenje Hrvata; </em><em>Shakespeare</em><em>, </em><em>Goethe</em> <em>i Dante pred Homerom</em> i<em> Antonije nad lešinom Cezarovom</em> (sve u Zagrebu, Opatička ul. 10);<em> Posljednji bogumili; Plitvička jezera</em> (Zagreb, privatno vlasništvo); <em>Walpurgina</em> <em>noć; Kain i </em><em>Abel</em><em>; Potop; Saloma; Kirka; Penelopa; Palada Atena i Psiha; Psiha; Na mrtvoj straži; Smrt jedinca.</em> &mdash; Svečani zastor Hrvatskog narodnog kazališta u Osijeku. &mdash; Ciklusi:<em> Apokalipsa </em>(kreda, crteži, monotipije);<em> Inocentia</em> (ilustracija novele M. Dežmana-Ivanova); motivi iz Italije (monotipije).<em><br></em>LIT.:<em> V. Lunaček,</em> Bela Čikoš-Sesia, Zagreb 1920. &mdash;<em> A. Jiroušek,</em> Bela Ćikoš-Sesia, Vijenac, 1923, 16 i 20. &mdash;<em> B. Ivakić,</em> Slikar patetičnih kretnja, HR, 1932, 3 &mdash;<em> Lj. Babić,</em> Umjetnost kod Hrvata u XIX stoljeću, Zagreb 1934, str. 125&mdash;131.<tab>R.<br><em>VIDI PRILOG<br></em><strong>2. Julije,</strong> kipar (Zagreb 1898&mdash;). Sin slikara Bele Čikoša-Sesije. Studirao na kiparskom odjelu Akademije likovnih umjetnosti u Zagrebu; studije nastavio u Pragu i M&uuml;nchenu. Radio pretežno portretna poprsja. Profesor na Rijeci.<tab>D. Bć.
<strong>ČIOČIĆ (Ciočić, Čučić), Franjo,</strong> drvorezbar i kipar iz Korčule. Izvodi 1576 u korčulanskoj katedrali drvene kipove sv. Kuzme i Damjana te sv. Roka, a 1583 renesansna drvena korska sjedala u franjevačkoj crkvi u Hvaru s Antunom Spiom iz Zadra.<br>LIT.:<em> Lj. Karaman,</em> Eseji i članci, Zagreb 1939, str. 143. &mdash;<em> Isti,</em> Pregled umjetnosti u Dalmaciji, Zagreb 1952, str. 67.<tab>D. Kt.
<strong>ČIOVO,</strong> otok u skupini srednjodalmatinskog arhipelaga, spojen s Trogirom pokretnim mostom. Romanski nazivi otoka (vjerojatno ilirskog podrijetla):<em> Bua, Boa, Bavo, Bubus;</em> rim. naziv: <em>Caput Jovis</em> (otuda današnje ime). O naseljenosti otoka u rim. doba govori nešto arheol. nalaza. U Srednjem vijeku tu ie nekoliko eremitaža. U XV <em>st</em><em>.,</em> bježeći pred Turcima, dolaze na Čiovo naseljenici s kopna.<br>Na otoku je nekoliko vrijednih arhitektonskih i umjetničkih spomenika. Crkva sv. Jakova čuva lijep kasnogotički poliptih iz XV<em> st.</em> Tragovi starohrv. crkve sv. Petra nalaze se u uvali Supetar; nekoliko njenih fragmenata s pleterom čuva se u župnoj crkvi u Slatinama. U Žednome je predromanička crkva sv. Maura (kasnije pregrađena). U ranoromaničkoj crkvi<em> Gospa kraj mora </em>nalazi se drveni poliptih domaće škole iz XV<em> st. </em>Crkvu i dominikanski samostan sv. Križa sagradili su u kasnogotičkom stilu (XV<em> st.</em>) domaći majstori Ivan Drakanović i Nikola Mladinov. Samostan ima lijep klaustar, blagovaonicu, dvoranu kapitula s drvenim polihromnim stropom s jednostavnom dekoracijom. U crkvi se čuvaju drveno gotičko raspelo, jednostavna korska sjedala iz sredine XV <em>st</em><em>., </em>kasnogotičke klupe za vjernike, te nekoliko vrijednih gotičkih i renesansnih relikvijarija od pozlaćena srebra. Crkva sv. Andrije (u kojoj se nalazi drveno oslikano raspelo) i crkva <em>Gospa od Prizidnice</em> na juž. strani otoka (u kojoj se nalazi jedna vrijedna bizantska ikona i oslikano gotičko raspelo) bile su ranije eremitaži. U Okruku gornjem je crkva sv. Karla, ranije kapela sv. Lovrinca (ima škropionicu s natpisom, u kojem se spominje ime nekog župana). Uz morsku obalu je zapuštena crkva sv. Jere (zadužbina obitelji I. Lucića). Na otočiću Fumiji na jugozapad, strani Čiova nalaze se ostaci ranoromaničke crkve sv. Eufemije.<br>LIT.:<em> Lj. Karaman,</em> Notes sur l&rsquo;art byzantin et les Slaves catholiques de Dalmatie, Recueil Uspenskij, II, Paris 1932. &mdash; <em>C</em><em>. Fisković,</em> Drvena gotička skulptura u Trogiru, Rad JA, 1942. &mdash; <em>I</em>.<em> Delalle,</em> Trogir (vodič), 1953. &mdash;<em> L. Katić,</em> Starohrvatska crkva sv. Petra na Čiovu, SHP, 1954, 3.<tab>K. Ci.
<strong>ČIPAN, Boris,</strong> arhitekt (Ohrid, 1918&mdash;). Studirao u Beogradu; 1949 postavljen za direktora Centralnog zavoda za zaštitu kulturno-istor. spomenika i prirodnih retkosti Makedonije. Pod njegovim rukovodstvom izvedeni su značajni konzervatorski radovi na objektima u Makedoniji. Objavio više članaka iz oblasti konzervacije i arhitekture; važan rad mu je publikacija<em> Stara gradska arhitektura u Ohridu.</em><tab>N. P. T.
<strong>ČIPKA</strong> (engl. <em>laces</em><em>,</em> franc, <em>dentelles</em> od lat. denticulus<em> zubić, </em>njem.<em> Spitzen,</em> tal.<em> punti, merletto</em>), prozračan šupljikav mrežast rad od lanenih, pamučnih, svilenih, agavinih, srebrnih ili zlatnih niti; izvodi se rukom u tehnikama pletenja, kačkanja, vezivanja, šivanja ili tkanja (batićima, iglom, čunićem, kačkalicom), a također i strojem. Kao podloga ne služi joj nikakvo pomoćno tkivo. Vjerojatno je nastala kao završetak tkanina, da bi se spriječilo osipanje potke. Rub tkanine postepeno se razvija u vezane rese i rasplete, kojima se učvršćuje rub. Počeci čipke javljaju se u doba stare egipat. države (nalazi u grobovima), a č. kao samostalna tvorevina, neovisna o tkanini, izvodi se od kraja XV ili od poč. XVI<em> st.</em> Razvoj čipaka u doba renesanse može se pratiti po suvremenim portretima i dokumentima (darovnice, oporuke, ugovori, računi). Nije još utvrđeno, da li primat u izradbi čipke pripada Italiji ili Flandriji, ali je, zbog intenzivnih međusobnih veza, bila moguća izmjena iskustava. U Veneciji je na visokom stupnju č. na iglu,a u Flandriji č. na batiće (C. Ve&ccedil;ellio naziva 1593 najljepše uzorke u svojoj knjizi &raquo;punto fiamengo&raquo;). U XVI <em>st.</em> č. na batiće radi se u Milanu i Genovi, a od pol. XVI <em>st</em><em>.</em> u Saskoj; no njem. č. nikad nije dosegla stepen belg., frane, ili tal. čipke. Renesansne čipke na batiće i šivane čipke XVI <em>st</em><em>.</em> imaju stroge geometrijske motive; od njih se izrađuju kruto uškrobljeni ovratnici i manšete na rukavima. Raznolikiji i bujniji motivi javljaju se isprva kod čipaka na batiće; od poč. XVII <em>st</em><em>.</em> cvjetovi, ptice, ljudski likovi, a sve češći su i zubići. Uzorci renesansnih čipaka nalaze se u knjigama <em>New</em> <em>Modelbuch</em> <em>allerley</em> <em>galtungen</em> <em>Dantelschn</em><em>&uuml;</em><em>r</em> (Z&uuml;rich 1561 i 1562) Ch. Froschowera i <em>Le</em> <em>Pompe</em> (Venecija 1562).<br>U vrijeme baroka čipke napuštaju dotadašnju strogu simetriju i z biće na rubu; one prestaju biti završetak tkanine. Č. postaje samostalan ukras, i u njoj prevladava jedan glavni motiv (obično fantastična cvjetna grana). Najviši domet čipkarstva u Italiji doseže Venecija u drugoj pol. XVII <em>st.,</em> to je rezultat blagostanja i težnje za luksuzom u nošnji baroka. U XVII <em>st</em><em>.</em> u Francuskoj vlada velika potražnja čipaka, te ministar J.-B. Colbert poziva 30 venecijanskih i 200 flam, čipkarica i 1660 osniva industrijski organiziranu kraljevsku manufakturu čipaka, koja proizvodi širok svečani uzorak (stil Louis XIV). Centralni je motiv baldahin, stilizirana vaza ili figura. Nakon Louisa XIV č. pada u kvaliteti. Šivane franc, čipke vrlo su srodne talijanskim, a čipke na batiće flandrijskim, te ih je teško razlikovati. U Španjolskoj se radi već u renesansi č. poznata pod imenom <em>punto</em> <em>di</em> <em>Spagna</em> (neki, međutim, smatraju, da je ta č. rađena u Italiji). Česta je č. od srebrnih, zlatnih i raznobojnih niti, obično u obliku gajtana, kojom se ukrašuje plemićka nošnja. Španjolska preuzima glav. tipove evr. čipaka. Mantille od crne ili svijetložute svile rade se većinom u Belgiji i Francuskoj i uvoze u Španjolsku. Postoji tradicija vlastitih šivanih čipaka, no prednost imaju ipak inozemne. Engleska č. ne doseže ni kvalitet ni kvantitet čipke s kontinenta. Franc., flandrijski i holand. čipkari izvoze u Englesku čipke rađene prema engleskom ukusu, unatoč strogoj zabrani iz 1662, koja je trebala spriječiti uvoz i krijumčarenje. Holandija podržava veze s flandr. i brabantskim čipkarima (Antwerpen, Mechelen, Bruxelles, Ypres, Li&egrave;ge, Gent, Brugge), izrađuje guste i glatke čipke, koje djeluju kao prozračno tkanje; oblici im se pretapaju spojkama ili mrežom. U razdoblju rokokoa uzorak postaje sitniji, a motivi (girlande, vegetacija) minijaturni; prevladava č. na batiće, a gubi se reljefni rad i veliki ornament. Najviši kvalitet postižu čipkarnice Binche, Mechelen i Valenciennes, te Alen&ccedil;on (gdje šivana č. imitira čipku na batiće).<br>Empire uvodi jednostavne oblike (točkice, cvjetići, kitice na prozračnoj mreži, bez zubića na rubu), mirnije od baroknih. Napoleonov propis, da se č. nosi na svečanim odijelima, uzrokuje veliku potražnju i oživljavanje starih čipkarskih središta, naročito u Flandriji i Brabantu. Traže se napose čipke iz Alen&ccedil;ona, Valenciennesa, Lillea i Mechelena. Č. je i neizostavan ukras ženskih haljina, pa pojedine dame Carstva posjeduju čitave kolekcije čipaka.<br>U poč. XIX<em> st.</em> mašinska proizvodnja prozračnog tila stimulira aplikaciju šivane čipke i čipke na batiće na tu podlogu. Glav. su motivi vijenci, grančice i cvjetovi. Od 1876 prevladava mašinska izradba čipaka, ali se sačuvala i tradicionalna ručna izradba u kućnoj radinosti. Uz motive preuzete iz ranijih epoha pridolaze romantički motivi amoreta, leptira, muzičkih instrumenata, lepeza, prikazanih na naturalistički način. U toku cijelog XIX<em> st.</em> č. ostaje nužan rekvizit ženske haljine, a sve se više afirmira kao ukras rublja i stana. U poč. XX<em> st.</em> č. doseže vrhunac u romantičko-naturalističkim motivima, da ubrzo prijeđe u secesionističku stilizaciju. Oko sredine XX<em> st.</em> opet oživljavaju neka stara čipkarska središta, osnivaju se nove radionice, a umjetnička č. ulazi u muzejske kolekcije. Neke države zaštićuju vlastitu produkciju, te uvode zaštitnu carinu na čipke drugih zemalja. Manufakture zadržavaju svoje nacrte, ali pojedine od njih imitiraju strane uzorke i svoje proizvode plasiraju pod njihovim imenom.<br><strong>Čipka na batiće</strong> (franc.<em> dentelle aux fuseaux</em><em>, </em><em>passements</em><em>, </em>njem. <em>Kl</em><em>&ocirc;</em><em>ppelspitzen</em>). Radi se na valjkastim ili četvorouglastim jastucima (engl. <em>pillow</em><em>,</em> franc. <em>m</em><em>&eacute;</em><em>tiers</em><em>, </em><em>coussins</em><em>, </em><em>carreaux</em><em>, </em><em>tambours</em> <em>&mdash; </em>prema njihovu obliku, tal. <em>tombola</em>), od kojih su najveći portugalski iz mjesta Vianna de Castello ili iz Peniche, a zovu se <em>almo</em><em>fadas</em><em>;</em> na njima se radi sa nekoliko stotina batića. Na jastuk je gumbašnicama pričvršćen jedan kraj niti, dok je njen drugi kraj namotan na batiće (kaleme od kosti, engl. <em>bones</em><em>, </em><em>bobbin</em><em>,</em> franc. <em>fuseaux</em><em>, </em><em>bloquets</em><em>,</em> njem. <em>Kl</em><em>&ouml;</em><em>ppel</em><em>,</em> tal. <em>fuselli</em><em>, </em><em>ossi</em><em>, </em><em>piombini</em>), koji imaju na donjem kraju držak za rukovanje. Veličina batića ovisi о debljini niti i о načinu izvođenja. Na jastuk je pričvršćen nacrt, izveden na papiru ili pergamentu. Uzorak se može neograničeno ponavljati.<br>U početku je č. na batiće svrstana u pozamenteriju (prema franc. nazivu <em>passements</em>), jer je tehnički postupak sličan pozamenteriji (gajtanarstvu), iz koje je proizašla. Postepenom primjenom finijih niti razvija se č. na batiće, uzorak postaje sve prozračniji i laganiji. Č. na batiće razvija se gotovo istovremeno kad i č. na iglu. Na flam, portretima javljaju se od XVI <em>st</em><em>.</em> (na retablu Q. Massysa u Lierreu prikazana je djevojka, koja radi čipku na batiće). God. 1493 postoje crteži uzoraka ručnih radova u porodici Sforza-Visconti u Milanu, među njima i za čipke na batiće.<br>Prve čipke na batiće u Francuskoj izrađuju se od lana, svile, vune, zlatnih i srebrnih niti u Auvergnei (Aurillac i Puy-en-Velay); 1629 Louis XIII dopušta nošenje čipaka, ukoliko su izrađene u Francuskoj. Čipke na batiće rade se u Parizu u manufakturi (Ch&acirc;teau de Madrid, u Bois de Boulogneu), koju je osnovao Colbert, te u Faubourg St. Antoineu (poznata č. <em>Point</em> <em>de</em> <em>Paris</em>). U to vrijeme rade se i reljefne t. zv.<em> Colbert-čipke.</em> Rub je reljefan, ornament gust, međusobno povezan spojkama. Potkraj XVII i u XVIII <em>st</em><em>.</em> doseže č. na batiće kvalitetno savršenstvo u Valenciennesu, Chantillyu, Mechelenu i u Engleskoj, a posebno se ističe č. <em>la</em> <em>Blonde</em><em>.</em> Te su čipke često rađene istovremeno tankim koncem (katkad i sa 600 batića) u cijeloj širini. Flandrijske čipke na batiće po izgledu imitiraju šivane.<br>Kod tal. čipaka ornament je često izrađen na batiće, a reljefni dijelovi i spojevi su izvezeni iglom. U Genovi se rade <em>Point</em> <em>de</em> <em>G</em><em>&ecirc;</em><em>nes</em> s biljnim ornamentima, u Milanu <em>Point</em> <em>de</em> <em>Milan</em><em>,</em> kojima kao podloga služi mreža, a katkad i gaza, dok su u Veneciji česti <em>fogliami</em><em>.</em><br><em>Valenciennes-čipka.</em> nastavlja tradiciju bivše Colbertove manufakture u Quesnayu. Postepeno se biljni ornament reducira; između rijetkih su cvjetova točkice nalik na pahuljice snijega <em>(</em><em>escadrons</em> <em>de</em> <em>neige</em><em>).</em> Podloga je mreža sa četvorouglastim otvorima, koja se izvodi istovremeno s ornamentom (ovaj nije reljefan). Posebna je vrsta t. zv. <em>Duchesse</em><em>-</em>čipka, kombinirana od šivane i čipke na batiće, koje se spajaju. Tu vrstu preuzimaju čipkari iz Bruxellesa. Poslije Franc. revolucije napuštena je manufaktura, a pod imenom Valenciennes-čipaka prodaju se čipke, koje rade seljakinje u departmanu Nord, u Flandriji, u samostanima i staračkim domovima, te u Bailleulu, gdje je čipkarski muzej.<br><em>Mechelen (</em><em>Malines</em><em>)-čipka</em> je najlaganija od čipaka rađenih na batiće, prozračna, ima na rubu borduru, koja ističe crtež. Upotrebljava<em> fond </em><em>de</em> <em>neige</em><em>;</em> kasnije prelazi na male okrugle očice kod podloge. Za Louisa XV uvodi se motiv <em>rocaille,</em> a za Louisa XVI girlande. Mechelen-čipke se izvrsno povezuju s gazom i muslinom, a rade ih na području između Mechelena, Antwerpena i Louvaina. Iste karakteristike imaju čipke iz Lillea i Arrasa, samo im je izvedba grublja. Bayeux i okolica rade finijom niti identične uzroke. <em>La</em> <em>Blonde</em><em>,</em> čipke od sirove nebijeljene svile, radili su u Caenu do 1840. U XVI <em>st</em><em>.</em> zvale su se <em>la</em> <em>Bisette.</em> Tanja se nit upotrebljavala za podlogu, a deblja za ornament (cvijeće). Katkad su ih radili na &raquo;španjolski način&laquo; s velikim cvjetovima, kako se rade mantille.<br>Chantilly je od XVIII <em>st</em><em>.</em> središte čipkarstva u okolici Pariza, a postepeno se produkcija <em>Chantilly</em><em>-</em>čipke širi u Normandiju (okolica Caena i Bayeuxa) i u Belgija (Grammont i Enghien). Isprva se ta č. inspirira čipkom iz Mechelena i Valenciennesa, radi se u prujama (širina 8&mdash;10 cm), koje su vješto spojene iglom. U XVIII i naročito u prvoj pol. XIX<em> st.</em> mnogo se traže Chantilly-čipke od crne svile (šalovi, ešarpe, mantille) s ornamentima vaza i košara sa cvijećem. Kod većine slav. naroda izrađuje se<em> slavenska </em>ili<em> niska čipka,</em> jednobojna ili u više boja, na batiće. Uzorci su jednostavni, često stilizirani: pruja sa cvjetovima. U naše krajeve dospjela je vjerojatno preko Češke ili Slovačke iz Rusije, gdje je nastavak bizant. tradicija. Postojala je čipkarska škola u Moskvi.<br><strong>Šivana čipka</strong><em> (čipka na iglu; </em>franc. <em>dentelle</em><em> &agrave; V</em><em>aiguille</em><em>,</em> njem. <em>Nadelspitzen</em><em>)</em>. Osnovni postupak bio je izvlačenje niti iz tkanine i porubij ivanje podvinute tkanine po nastaloj šupi j ici. Kasnije se izvlačilo više niti, na njih okomite niti obamitale se koncem (franc. fils tir&eacute;s <em>rasplet</em>). Obamitanjem međusobno okomitih niti (uzduž i poprijeko) dobivaju se tehnike<em> grbež</em> i<em> ložanje</em> (na otoku Pagu &raquo;rizano i micano&laquo;),<em> toledo</em> (njem. <em>Doppeldur</em><em>chbruch,</em> tal.<em> punto tagliato</em>). S vremenom se izvlači sve više niti, pa preostale služe samo kao okosnica. Napinjanjem novih dijagonalnih niti dobiva se osmorokutna baza; oko njihova križališta vezu se koncentrične kružnice, četvorokuti ili osmorokuti. U toj ie fazi č. još vezana s tkaninom. Rub se može učvrstiti i prepletanjem resa. Učvršćivanje slobodno visećih resa o horizontalno napetu nit (t. zv. <em>macram</em><em>&eacute;</em>) ima ukrasni karakter. Katkad se izrezuju dijelovi tkanine, gdje je umetnuta ili vezena č.<em> (</em><em>point</em> <em>coup</em><em>&eacute;).</em> Posljednja je faza izradbe čipke na iglu, bez tkanine kao podloge ili obruba, mreža niti napeta na čvrstu podlogu ili na okvir. Na toj se mreži izrađuje uzorak. Šivana č. rijetko je vezena nitima u boji ili zlatnim i srebrnim nitima; veze se uglavnom bijelo na bijeloj podlozi<em> (</em><em>broderies</em><em> &agrave; </em><em>fonds</em> <em>clairs</em><em>).</em><br>Narodi starog Istoka radili su lagana tkiva, koja su služila kao šalovi, koprene i si., vrlo nalik na čipke. U ant. Rimu nosila se<em> scutulata vestis,</em> slična togi, kojoj su rubovi tkani poput sitne mreže. U grobu sv. Cuthberta u Durhamu nađen je ubrus s resama i bordurom (s prikazima ptica i životinja između drveća), rađenom na način sličan čipki. Ta tehnika, perzij. zvana<em> hom, </em>općenito se proširila u XV<em> st.</em><br>Najstarija sačuvana knjiga o šivanim čipkama s predlošcima, <em>Livre</em> <em>nouveau</em> <em>et</em> <em>subtil</em> <em>touchant</em> <em>l</em><em>&rsquo;</em><em>art</em> <em>et</em> <em>science</em> <em>tant</em> <em>de</em> <em>brouderie</em><em>, </em><em>fronssures</em><em>, </em><em>tapisserie</em><em>, </em><em>come</em> <em>autres</em> <em>m</em><em>&eacute;</em><em>tiers</em> <em>qu</em><em>&rsquo;</em><em>on</em> <em>fait</em><em> &agrave; </em><em>l</em><em>&rsquo;</em><em>aiguille</em> (K&ocirc;ln 1527) Pierrea Quintya (Quintella), prikazuje razvoj od bijelog veza na čipku. U Italiji je izdana knjiga<em> Giardinetto novo di punti tagliati e gropposi</em> M. Pagana (1543), a u Francuskoj<em> Les </em><em>singuliers et nouveaux pour trait s et ouvrages de lingerie</em><em>, </em><em>servons de patrons &agrave; faire toutes sortes de poincts, coupe</em><em>, </em><em>lacis et autres</em> Fr&eacute;d&eacute;rica de Vinciolo (1587). A. de Bosse u nekoliko bakroreza prikazuje trgovinu čipaka u Palais Royalu te kritiku mode i edikta o modi 1629, koji je zabranjivao pretjerano kićenje. Za Louisa XIII č. je odijeljena od veziva. Potkraj vlade Louisa XIV ne nose se više ovratnici sa spuštenim krajevima, već u naborima, zvanim <em>cravates</em> (navodno po hrv. gardistima, <em>Croates</em><em>).</em> Ministar Colbert osnovao je nekoliko manufaktura, koje su se specijalizirale za šivane čipke.<br>Šivana mrežica<em> (</em><em>r</em><em>&eacute;</em><em>seau</em><em>)</em> radi se u Alenconu, Argentanu, Chantillyu, Valenciennesu, te u Bruxellesu i Mechelenu; ona služi kao podloga. Razne vrste čipke imaju raznoliku podlogu: <em>Point</em> <em>de</em> <em>France</em> &mdash; velika šestorouglasta oka, pikotirana; <em>Point</em> <em>d&rsquo; </em><em>Argentan</em> &mdash; velika šestorouglasta, nepikotirana; <em>Point</em> <em>d</em><em>&rsquo;</em><em>Alen</em><em>&ccedil;</em><em>on</em> <em>&mdash; </em>mala šestorouglasta oka. Iz ovih glavnih tipova deriviraju varijante: iz <em>Point</em> <em>de</em> <em>France</em> razvija se <em>Point</em> <em>de</em> <em>Sedan</em> (Colbertova manufaktura u Sedanu), iz <em>Point</em> <em>d</em><em>&rsquo;</em><em>Alen</em><em>&ccedil;</em><em>on</em> više vrsta flandrijskih čipaka (briselske nisu, međutim, toliko reljefne kao alen onske). Tradiciju je sačuvala manufaktura u Bayeuxu, koju je osnovao Colbert. On ima naročite zasluge za to, da je čipkarstvo u Francuskoj doseglo visoku razinu, a ujedno i postalo izvor zarade čitavih pokrajina.<br>U doba baroka naročito je u cijeni venecijanska šivana č. <em>(</em><em>Point</em> <em>de</em> <em>Venise</em><em>),</em> po izgledu slična Colbert-čipki. U Bologni je osnovano čipkarsko udruženje<em> Aemilia ars.</em> Na prijelazu iz baroka u rokoko javlja se u Veneciji<em> punio rosolino (</em><em>Point</em> <em>de</em> <em>rose</em><em>, Rosolinenspitze),</em> reljefno rađena č. s malim cvjetićima i grančicama, koja nalikuje na gustu cvjetnu mrežu. U Buranu kod Venecije rade<em> punio a reticella</em> (tal. reticella<em> mrežica</em>), slične alenconskoj čipki, s festonima. Taj je naziv ranije primjenjivan i na našu pašku čipku.<br>Mlađa vrsta šivane čipke, t. zv. <em>Sois</em> (sunčana č., paragvajska č., <em>Teneriffa-</em>č.) radi se u Španjolskoj. Uzorak se veze na radijalno napetim nitima, te ima oblik sunčanih zraka. Iz Španjolske je ta č. prenesena u čitavu Evropu i u Južnu Ameriku.<br><strong>Kačkana čipka</strong> (engl. <em>crochet</em> <em>lace</em><em>,</em> franc. <em>dentelle</em> <em>au</em> <em>crochet</em><em>, </em>njem. <em>H</em><em>&auml;</em><em>kelspitze</em>) izvodi se kačkalicom raznovrsnim nitima; mlađa je od šivane čipke i čipke na batiće. Karakter čipke ovisi o debljini kačkalice i niti. Raširila se vjerojatno iz Irske preko Francuske na evr. kontinent. Kod nas se radi unatrag 70&mdash;80 godina. Izrađuju se ponajviše cvjetići, i grančice napose, a zatim se spajaju ili apliciraju na mrežu.<br><strong>Čipka na čunak</strong> (engl. <em>tatting</em><em>, </em><em>occy</em><em>,</em> franc. <em>frivolit</em><em>&eacute;</em><em>s</em>) sastoji se od malih krugova i polukrugova, opletenih uzlovima; radi se s jednim ili dva čunka. Jedno je od središta proizvodnje Limerick u Irskoj.<br><strong>Mašinska čipka</strong> razvija se od poč. XIX<em> st.</em> (1808), kad je J. Heathcoat usavršio tkanje tila; 1835&mdash;36 primijenjen je na stroj za tkanje tila stroj za vezenje uzoraka (izveo ga 1828 J. Heilemann), 1863 usavršen je stroj za vezenje na čunak, tako da je potkraj XIX<em> st.</em> moguća mašinska imitacija svih tehnika vezenja čipke.<br>Česta je pojava u novije vrijeme aplikacija čipke na raznovrsnu podlogu, naročito na većim površinama.<br>Kod Južnih Slavena primjenjivane su raznovrsne čipkarske tehnike (č. na batiće, šivana č., kačkana č.) kao i čipke u mješovitim tehnikama, na pr. č. na batiće i šivana č. kod dalmatinskih pokrivača. Nastanak čipke kod nas istovremen je s onim u ostaloj Evropi, ali su sačuvane neke orijentalne tehnike, koje zap. Evropa ne pozna. Čipke su se proizvodile samo za vlastitu upotrebu; one nisu u prvo vrijeme prodajni artikl.<br>Veoma je važan centar čipkarstva bio Dubrovnik, gdje je č. i komercijalni eksportni artikl. God. 1589 spominje C. Vecellio tekstilnu tvorevinu &raquo;schiavonesco&laquo; ili &raquo;dalmatino&laquo;, a Ch. Magu&eacute; 1660 u knjizi <em>Des dentelles anciennes</em> smatra, da su dubrovačke čipke nekad imale veliku vrijednost. Colbertov ministarski dekret (12. X. 1666) navodi, da se u Francuskoj radi na način dubrovačke čipke, na jastuku, u Quesnoyu, Reimsu, Arrasu, Sedanu, Chateau-Thierryu, Alen&ccedil;onu, Aurillacu, kao i u Londonu. Nije sigurno, da li je Dubrovnik utjecao na razvoj čipkarstva u ostaloj Dalmaciji ili je možda on primio utjecaje iz Dalmacije. Dubrovačka č. <em>(Point de </em><em>Raguse)</em> više se ne radi; njen hist. razvoj ne može se rekonstruirati. Najbolji primjerak sačuvan je u Gospi od Šunja na Lopudu, rađen u 2 boje (žućkast i modri laneni konac), tehnikom &raquo;dretica&laquo;, koja je značajna kod najstarijih čipaka na batiće.<br>Jak čipkarski i vezilački centar održao se u samostanu benediktinka u Zadru, gdje je poslije Oslobođenja osnovana škola za vezenje. Još se u nekoliko samostana na obali Jadrana izrađuju čipke. Za venecijanske uprave otkupljivali su čipke iz tih samostana i prodavali ih pod imenom venecijanskih čipaka. I. N. Bruck-Auffenberg tvrdi, da je iz Dalmacije u Veneciju presađena produkcija čipaka.<br>U staro vrijeme ženske su nošnje na obali i na otocima bile ukrašene šivanim čipkama i čipkama na batiće, sa strogim geometrijskim motivima na obrubima rukava, na prsima i na maramama za glavu.<br>Č. jadranskog područja je pod utjecajem Italije u motivu, tehnici i prilagođenju k narodnoj nošnji. Postepeno se č transformira i rustificira.<br>U panonskom pojasu rade se čipke na batiće, široke do 8<em> cm</em><em>, </em>na 30&mdash;50 pari batića, obično bez nacrta. Na jednom su rubu čipke omčice, dok je drugi rub ravan. Jednobojne su urešivale poculice, a višebojne (od crno-bijele i modro-bijele vune) imaju ornament meandra. Poculice iz Pisarovine (Pokuplje) ukrašene su ovalnim umecima u više boja, rađenim u tehnici na batiće u starije, a kačkanjem u novije vrijeme.<br>Između dva svjetska rata seljaci se orijentiraju na gradsku odjeću, pa se postepeno gubi nar. nošnja, a i produkcija se čipaka ograničuje samo na nekoliko središta. Već prije Prvoga svjetskog rata osnovani su tečajevi i škole za čipkarstvo (Lepoglava), da bi se održala tradicija. Tečajevi, koji su prekinuli rad oko 1914, obnovljeni su 1930 zalaganjem Komore za trgovinu, obrt i industriju u Zagrebu. Ti su tečajevi bili subvencionirani; za Drugoga svjetskog rata nastupa prekid, a nakon Oslobođenja, uz obnovljene škole u Lepoglavi i Pagu, osnovana je i škola u Primoštenu. Te škole daju uz tradicionalne uzorke i neke nove (katkad i u više boja), koji su inspirirani starohrv. motivima s kamenih spomenika, rezbarija u drvu. oružja i dr. &mdash; Važna su središta čipkarstva naročito u Slovenskom Primorju (poznata stara tradicija idrijske čipke) te uz granicu Primorja prema Kranjskoj (Žiri, gdje je između dva rata osnovana čipkarska škola).<tab>Z. Ša.
<strong>ČIRAK</strong> v.<em> Svijećnjak</em>
<strong>ČISTJAKOV, Pavel Petrovič,</strong> ruski slikar (Tverska gubernija, 23. VI. 1832 &mdash; ?, 1919). Studirao na petrogradskoj akademiji te u Parizu i u Rimu. Slikao genre i hist. prizore. Značajan kao pedagog; učitelj I. E. Rjepina, V. D. Poljenova, V. J. Surikova, M. A. Vrubelja, V. E. Borisova-Musatova.
<strong>ČITABE</strong> <strong>(Čitabina)</strong> v. Ikonostas
<strong>ČITKA,</strong> kod starijih arheologa (L. Jelić i dr.), naziv za kraći natpis uz pojedini lik na ikoni; kratica svetiteljeva imena.
<strong>ČITLUK, 1.</strong> selo 6<em> km</em> sjev. od Sinja, Hrvatska, rimska<em> colonia Claudia Aequum</em> na putu iz Solina u zaleđe; ubraja se među najstarije kolonije u Dalmaciji. Grad, opasan zidovima, bijaše smješten na razmjerno uskom prostoru brežuljaka; u njemu su postojale velike i raskošne građevine, što svjedoče ostaci stupova i ukrašeni dijelovi zgrada. Neki komadi figuralne skulpture (glava Herakla, šaka sa štapom) idu među najljepše primjerke rimske skulpture u Dalmaciji (danas u franjevačkoj zbirci u Sinju).<br>LIT.:<em> A. Fortis,</em> Viaggio in Dalmazia, Venezia 1774, I, str. 77. &mdash; G.<em> Lovrić, </em>Osservazioni sul Viaggio del A. Fortis, Venezia 1776, str. 39. &mdash;<em> A. K. Matas, </em>Čitluk, VjAHD, 1880. &mdash;<em> E. </em><em>Reisch</em><em>,</em> Colonia Claudia Aequum, Jahreshefte des &ouml;sterreichischen Arh&auml;ologischen Institutes in Wien, 1913, prilog, str. 135. &mdash; <em>G</em><em>. Novak,</em> Topografija i etnografija rimske provincije Dalmacije, Zagreb 1918, str. 15. &mdash;<em> A. P. Misura,</em> Colonia Romana Aequum Claudium, Graz i Wien 1921. &mdash;<em> B. Gabričević,</em> Novi natpisi iz sinjske okolice, VjAHD, 1953, str. 256.<tab>D. Dm.<strong><br></strong><strong>2.</strong> Selo u općini Mostar, Hercegovina; ima sačuvanih stećaka, na više mjesta, s bordurama od vitice, sa trolistovima i motivima krstova, mačeva, štitova i dr.<em> Vionički stećci</em> su velika nekropola od 130 spomenika, koji su najvećim brojem isklesani od dijelova rimskih građevina, koje su tu zatečene. Lokalitet je poznat i pod imenom<em> Crkvine.<tab></em>Š. Bić.<br>LIT.:<em> V. </em><em>Radimsky</em><em>,</em> Arheološke crtice, GZMBiH, 1892, str. 121&mdash;123.
<strong>ČIVIT</strong> (tur. <em>&ccedil;ivit</em>), plava boja, koja se uvozila s Levanta pod imenom<em> indigo.</em> Zbog male cijene slikari su je mnogo trošili, iako je bila nepostojana.<br>LIT.:<em> Đ. Mazalić,</em> Slikarski materijal starih ikonopisaca koji su radili u Sarajevu i način kako su ga upotrebljavali, GZMBiH, 1934.<tab>Đ. M.
<strong>ČIZIJA</strong> (tur. &ccedil;izgi<em> linija</em>), u makedonskoj ikonografskoj i duborezačkoj terminologiji, linija crteža ili obris izveden linijom.<tab>N. P. T.
<strong>ČOHADŽIĆ-RADOVANOVIĆ, </strong><strong>Vera</strong><strong>,</strong> slikar (Beograd, 10. IV. 1910&mdash;). Završila Umetničku školu u Beogradu 1929; nastavnici su joj bili B. Vukanović, Lj. Ivanović i M. Milovanović. Bila je na usavršavanju u Parizu 1935. Samostalno izlagala 1933 i 1936; pripadala je grupi<em> Nezavisni.</em> Č. je pretežno slikar pejzaža i portreta u kojima koristi tekovine postimpresionizma. Sudjeluje na izložbama ULUS-a i na izložbi Međunarodne demokratske federacije žena u Parizu 1948.<tab>L. Trć.
<strong>ČOKA,</strong> selo u Kikindskom srezu, Vojvodina, važno nalazište sa nekoliko arheol. lokaliteta, od kojih je najznačajniji<em> Kremenjak</em> gde je 1907&mdash;13 vršio iskopavanja F. Mora za muzej u Segedinu, a 1933 M. Grbić za Narodni muzej u Beogradu. Ovde je postojalo važnije naselje s keramičkim materijalom vinčanske grupe (oko &larr;2600 do &larr;2000), a nađeni su grobovi bodrog-kereszturske grupe, veoma bogati grnčarijom (zdelama, amforama, peharima na šupljoj nozi, sive boje i bez ornamenata) koja je dala povoda M. Grbicu da bodrog-keresztursku grupu nazove čokanska grupa. Manji deo materijala, pored Segedina i Beograda, čuva se u Gradskom muzeju u Zrenjaninu.<br>LIT.:<em> M. Grbić,</em> Keramika bakarnog doba iz Čoke u Banatu, Glasnik Istoriskog društva u Novom Sadu, 1930, str. 198&mdash;206. &mdash;<em> M. Garašanin,</em> Hronologija vinčanske grupe (disertacija), Ljubljana 1951, str. 78 . &mdash;<em> M.</em> i<em> D. Garašanin,</em> Arheološka nalazišta u Srbiji, Beograd 1951, str. 86&mdash;87.<tab>M. Gn.
<strong>ČOKEŠINA,</strong> mesto pod Cerom u Srbiji. Crkvu je na mestu starije građevine podigao 1820&mdash;23 knez Miloš Obrenović s bratom Jevremom. Čini se da je prvobitnu crkvu (obnovljena 1785)5 koja je postojala u XV <em>v.,</em> sagradio Bogdan Čokeša; ona je poveljom bos. kralja Stjepana Tomaša 1458 predata logotetu Stevanu Ratkoviću. Ne može se utvrditi da li je sadašnja građevina sačuvala oblike stare crkve. Po rasporedu unutrašnjeg prostora, ona potseća na građevine razvijenog tipa trikonhosa Moravske škole; po arhitektonskoj obradbi, međutim, pretstavlja potpuno novu i neveštu tvorevinu. Uz crkvu spomenik palima iz 1804, podignut 1890.<br>LIT.:<em> St. Stanojević,</em> Čokešina, Južnoslovenski filolog, 1928&mdash;29.&mdash;<em> V. Petković,</em> Pregled crkvenih spomenika, kroz povesnicu srpskog naroda, Posebna izdanja SAN, 1950, CLVII, str. 348. &mdash;<em> M.</em> i<em> D. Garašanin</em>, Arheološki spomenici i nalazišta u Srbiji, Beograd 1953, str. 118&mdash;120.<tab>Đ. St.
<strong>ČOKOVAC,</strong> brdo na otoku Pašmanu (sjeverozap. od Tkona), NRH, sa samostanom benediktinaca-glagoljaša. Samostan su osnovali 1125 benediktinci biogradskog samostana sv. Ivana, pošto su Biograd porušili Mlečani. Sačuvana je gotička samostanska crkva sv. Kuzme i Damjana, građena 1367&mdash;1418. Ona je jednobrodna, svetište je presvođeno rebrastim križnim svodom. Jugozap. Sporedni ulaz ima natpis, koji spominje opata Petra II Aramera iz Zadra godinu 1369. Na fasadi je natpis s imenom opata Franje Malipiera i godinom 1418. Iz ovog je vremena glavni portal s gotičkom lunetom, u kojoj je sačuvan kip Gospe s djetetom. U crkvi se čuva slikano raspelo, domaći rad iz XV<em> st.</em> U samostanu je gotička bifora i opatski grb.<br>LIT.:<em> C. F. Bianchi,</em> Žara cristiana, II, Zadar 1879, str. 132. &mdash;<em> F. Radić, </em>O benediktinskomu samostanu i crkvi SS. Kuzme i Damjana u Tkonu na otoku Pašmanu, SHP, 1897, str. 64. &mdash; <em>L. Jelić,</em> Povjesno-topografske crtice o biogradskom primorju, VjHAD, 1898&mdash;99, str. 101.<strong><tab></strong>I. Pet.
<strong>ČOLAKOVIĆ, 1. Danilo,</strong> slikar (Srpski Sv. Marton, Banat, 1823&mdash;?). Upisao se u bečku akademiju 1846. Poznata su samo dva njegova ikonostasa: u crkvama u Paracu (1851) i u Kanaku (1863), u Banatu.<br>LIT.:<em> M. Kosovac,</em> Srpska pravoslavna mitropolija karlovačka 1905 god., Sremski Karlovci 1910, str. 698 i 748. &mdash;<em> A. Ivić,</em> Arhivski prilozi za biografije jugoslovenskih slikara, LMS, 1930, 324, str. 236.<strong><br>2. Živan,</strong> slikar (Srpski Sv. Marton, Banat, 1786&mdash;1846). Stric slikara Danila Čolakovića. Ne zna se gde je učio. Naslikao 1812 carske dveri, bogorodičin tron i pevnice crkve u Modošu i stari ikonostas crkve u Deliblatu, 1827.<br>LIT.: <em>I. Aleksić,</em> O crkvi modoškoj i slikarima njenim od 1746&mdash;1906 god., Srpski Sion, 1906, str. 571&mdash;573. &mdash;<em> M. Kosovac.</em> Srpska pravoslavna mitropolija karlovačka 1905 god., Sremski Karlovci 1910, str. 700.<strong><tab></strong>M. Kol.
<strong>ČORTANOVIĆ, 1. Petar,</strong> slikar (Novi Sad, 1799 &mdash; 21. I. 1868). Učio u radionici nekoga novosadskog slikara, zatim 1835&mdash;37 u bečkoj slikarskoj akademiji. Radio veoma mnogo, pretežno na crkvenom slikarstvu. Naslikao ikonostase: 1831 u Dobrincima, 1834 u Gornjem Tovarniku, 1840 u Ledincima, 1842 u Dobanovcima i Banovcima, 1843 u Pećincima i Krnješevcima, 1844 u Karlovčiću, 1845&mdash;46 u Rivici, 1853 u Vitojevcima, 1857 u Mirkovcima, u Golubincima, u Putincima, u vojničkoj kapeli u Petrovaradinu. &mdash; Naslikao brojne portrete i nekoliko istor. kompozicija u trpezariji manastira Vrdnika. Č. je slikar osrednjeg dara; nije dobar crtač, a kolorit mu je taman, ugašen i gust. Na njegovim slikama, naročito na religioznim kompozicijama, ima izvesne patetike i dramatičnog raspoloženja, skoro mistike.<br>LIT.: <em>L.</em> i<em> V. Nikolić,</em> Srbi slikari, Zemun 1895, str. 55. &mdash;<em> L. Bogdanović, </em>Srbi slikari, Srpski Sion, 1900, str. 570. &mdash;<em> A. Ivić,</em> Arhivski prilozi za biografije jugoslovenskih slikara, LMS, 1930. 324.<strong><br>2. Pavle,</strong> slikar (Novi Sad, 5. II. 1830 &mdash; Beograd, 31. III. 1903), sin slikara Petra Čortanovića. Učio prvo kod oca, zatim se upisao 1845 na bečku slikarsku akademiju. Slikao uglavnom ikone i portrete. Kao slikar ikona bio je jedva nešto manje plodan od svoga oca. Njegovi su radovi ikonostasi: u Vojki (1857), Maloj Vašici (1863), Bodegraji (1885), Grabovu, Staroj Pazovi, Malim Radincima, Šuljmu, Berkasovu, Vognju, Rumi, Laliću i Kisaču. God. 1870 prešao je u Srbiju i tu naslikao ikonostase: u Ljuboviji, Nedeljicama i Velikom Gradištu. Č. je bio slikar osrednjih sposobnosti, suv i nezanimljiv u portretima, a nešto vedriji i svežiji u ikonama. On je jedan od retkih srp. slikara toga vremena koji se bavio i grafikom. Sa slikarom Adamom Stefano vičem izdao je ciklus od 12 litografija<em> Boj na Kosovu,</em> zatim litografije sv. Save, Luke Vukalovića, itd. Ove litografije su vrlo dobre i u crtežu i po tehnici.<br>LIT.: Brankovo kolo, 1898, str. 158. &mdash;<em> A. Ivić,</em> Arhivski prilozi za biografije jugoslovenskih slikara, LMS, 1930, 324.<strong><tab></strong>M. Kol.
<strong>ČOVKA,</strong> selo u blizini puta Kulenvakuf&mdash;Petrovac, u Bosni. Ima ostatke srednjovj. tvrđave i nekadašnje turske begovske kamene kule. Vlasnici tvrđave prije Turaka bili su Herman Celjski, Nikola Frankopan i, napokon, plemići Orio viči. Turci su je zauzeli 1524 i držali praznu do potkraj XVII <em>st</em><em>.</em> Tada su tu izgrađene palanka i kule begova Kulenovića. Palanka je napuštena 1791, a kula zapaljena 1876 za vrijeme ustanka u Krajini.<tab>A. Be.<br>LIT.: <em>H. Kr</em><em>elevi</em><em>jaković,</em> Stari bosanski gradovi, Naše starine, 1953, str. 30.
<strong>ČRNOLOGAR, Konrad,</strong> konzervator (Peščenik kod Višnje Gore, 21. XI. 1860 &mdash; Šmarje, Dolenjsko, 8. IV. 1904). Vršio topografska istraživanja mnogih umjetničkih spomenika u Dolenjskom i pregledao neke starije arhive (Višnja Gora). Od 1886 dopisni član, a od 1897 konzervator bečke Centralne ko isije za čuvanje spomenika. Č. je prvi kritički ocijenio građevni razvoj bazilike u Stični i ispitao mnoge druge gotičke crkve.<br>DJELA: <em>Kunstgeschichtliches</em> <em>aus</em> <em>Unterkrain</em><em>,</em> Mitteilungen des Musealvereins f&uuml;r Krain, 1891, str. 1&mdash;12; <em>Kirchliche</em> <em>Baudenkmale</em> <em>in</em> <em>Krain</em><em>,</em> Mitteilungen der k. k. Zentral-Kommission, 1891, str. 83&mdash;85;<em> &Uuml;</em><em>ber</em><em> &auml;</em><em>ltere</em> <em>Kirchenbauten</em> <em>in</em> <em>Krain</em><em>,</em> ibid., str. 143&mdash;196; <em>Kloster</em> <em>Sittich</em><em>,</em> ibid., str. 227&mdash;233; <em>Slikane cerkve,</em> Izvjestja Muzejskega društva za Kranjsko, 1893, str. 33; <em>Cerkevin</em> <em>samostan </em><em>v</em> <em>Stični,</em> ibid., 1895, str. 129.<strong><br></strong>LIT.:<em> F. </em><em>Komatar,</em> K. Črnologar (nekrolog), Mitteilungen des Musealvereines f&uuml;r Krain, 1904.<strong><tab></strong>M. Zr.
<strong>ČRNOMELJ,</strong> gradić u Sloveniji. Naseljen od hallstattskog doba do ranog Srednjeg vijeka. U Puhkovu vrtu na sjeverozap. dijelu grada ustanovljeno je rano grobište s paljevinom, a u Flekovu mlinu i na Loki nađeni su brojni rimski napisi na kamenju, koji govore o jakoj naseobini u to vrijeme. Pred župnom crkvom sv. Petra otkriveno je (1950) staroslav. grobište iz X i XI <em>st</em><em>.</em><br>LIT.:<em> V. </em><em>Hoffilier</em> i<em> B. </em><em>Saria,</em> Antike Inschriften aus Jugoslavien, 1938, str. 484, 487, 488, 489&mdash;491.<tab>M. Zr.
<strong>ČRVAR,</strong> ostaci rimskog naselja u uvali 5<em> km</em> sjev. od Poreča, Hrvatska. Na obližnjem lokalitetu<em> Loron</em> nađeni su ostaci rimske lončarske radionice, a na rtu<em> Bosol</em> nalaze se ostaci velike rimske <em>villae rusticae</em> sa dva sloja poda u mozaiku (stariji vredniji).<br>LIT.: Atti e memorie della Societ&agrave; istriana di archeologia e storia patria, 1897, 3&mdash;4.<tab>I. Pć.
<strong>ČUBRAKOVIĆ, </strong><strong>Milena</strong><strong>,</strong> slikar (Bresnica, 4. XI. 1924&mdash;). Akademiju likovnih umetnosti završila u Beogradu 1951, a specijalni tečaj Akademije 1953. Izlaže redovno od 1951. Samostalna izložba crteža i tempera u Morini&egrave;reu (Francuska) 1956. Njene umetničke tendencije karakteriše realizam. Najradije se zadržava na gradskom pejzažu.<tab>Mi. Pr.
<strong>ČUČERJE,</strong> selo sjeveroist. od Zagreba, Hrvatska. Župna crkva sv. Marije, vjerojatno prvobitno gotička, barokizirana je u početku XVIII <em>st</em><em>.</em> Uz glavno pročelje jednobrodne crkve diže se snažan zvonik. Crkva se spominje 1334 (&raquo;beat virginis de Chucherya&laquo;). Među baroknim drvenim inventarom ističe se <em>Raspeće</em> i propovjedaonica, bogato ukrašena figurama. Od pokrajnjih oltara, oltar sv. Marije dao je podići Josip Vuger, a oltar sv. Tri Kralja Ivan Hainović.<br>LIT.:<em> J. </em><em>Barl</em><em>&egrave;,</em> Zagrebački arciđakonat do g. 1642, Zagreb 1903, str. 34&mdash;35. &mdash; Župna crkva u Čučerju, Obzor, 23. XII. 1905, 295. &mdash;<em> Hortenzije,</em> Majka Božja Čučerska, Zagreb 1908.<tab>A. Ht.
<strong>ČUIĆ, Miho,</strong> slikar, fratar (Duvno, oko 1770 &mdash; negdje u Bosni, oko 1812). U samostanu u Fojnici oslikao drveni strop, propovjedaonicu (4 sveca) i izradio nekoliko slika na platnu.
<strong>ČUKLIĆ,</strong> selo na Livanjskom Polju, ispod Dinare. Na katoličkom groblju ima 50 stećaka u obliku sanduka i ploča. Na jednom sanduku se nalazi plastika polumjeseca i krsta, a na drugome su motivi: lovac, jelen, pas, kolo i bordura od cik-cak linija. U blizini groblja, u nekoliko drugih skupina, ima ukupno 50 stećaka, uglavnom sanduka. Na jednom je natpis u starobosanskoj ćirilici: &raquo;Ase leži Radivoje Ilić, iz Rame, Kovačepo- ljanin.&laquo;<tab>Š. Bić.
<strong>ČUMAKOV, </strong><strong>Fjodor</strong><strong>,</strong> ruski slikar (Petrograd, 1823 &mdash; Pariz, 22. I. 1911). Uči na petrogradskoj akademiji. Od 1857 živi u Parizu. Slika genre, pejzaže i portrete (nazvan<em> ruski Greuze, </em>zbog sentimentalno prikazivanih ženskih likova).
<strong>ČUNGAR,</strong> ilirska gradina kod Cazina, Bosna, poznata osobito po nalazu brončanog šljema i ulomaka keramike koji pokazuju kulturnu srodnost ovog naselja sa sojeničkim naseljem u Ripču kod Bihaća i gradinom Zecovi kod Prijedora.<br>LIT.:<em> V. Radimsky,</em> Gradina Čungar kod Cazina, GZMBiH, 1894, str. 495&mdash;520. &mdash;<em> F. Fiala,</em> O nekim nasutim gradinama u sjeverozapadnoj Bosni, ibid., str. 683&mdash;689.<tab>Đ. Br.
<strong>ČURUG, 1.</strong> selo u Novosadskom srezu. Crkva Vaznesenja Hristovog, sagrađena 1860, ide među najveće crkve u Vojvodini. Izgrađena je posle rušenja srp. crkve 1848&mdash;49, kad je uništen ikonostas slikara Jovana Isajlovića, rađen 1774. Najveću dragocenost sadašnje crkve pretstavlja ikonostas: ikone je naslikao Đorđe Krstić, a mermernu pregradu projektovao arhitekt Mihailo Valtrović. Pregrada je postavljena 1894, a slike tek 1897, posle izložbe u Beogradu i Novom Sadu. U ovih dvadesetak pojedinačnih figura i kompozicija, Krstić je dao svoje najlepše delo iz oblasti religioznog slikarstva.<br>LIT.:<em> M. Valtrović,</em> Krstićeve ikone za ikonostas čuruške crkve. Nastavnik, 1895, 4, str. 228&mdash;230. &mdash;<em> V. Teofanović,</em> Pravoslavna srpska parohija u Čurugu krajem 1900 godine, Sremski Karlovci 1901, str. 5&mdash;8. &mdash;<em> V. Petrović</em> i<em> M. Kašanin,</em> Srpska umetnost u Vojvodini, Novi Sad 1927, str. 126&mdash;127. &mdash;<em> V. Đurić, </em>Dorde Krstić, Univerzitetski vesnik, 12. XII. 1952, str, 5&mdash;6.<tab>V. Đu.<strong><br></strong><strong>2.</strong> Selo u Žabaljskom srezu, Vojvodina; važan arheološki nalaz nedovoljno određenog karaktera (ostava, grob?) otkriven 1927 na lokalitetu<em> Jarak.</em> Sastoji se od srebrnog i bronzanog nakita: fibula ukrašenih zvezdastim ispupčenjima na luku i graviranim ornamentima, fibula sa privescima koji vise o lancima, srebrnog prstenja sa ovalnom glavom ukrašenom filigranskim zrnima, grivni sa završecima u obliku zmijskih glava i fragmenata pločica bronzanog pojasa, perli od ćilibara, stakla i kamena. Po stilu ornamentike, posebno po pretstavama zmijskih glava, nalaz se vezuje za t. zv. trako-kimersku grupu halštatskog perioda u Panoniji, dok se drugi elementi, osobito tipovi fibula, vezuju za karakteristične iliro-tračke nalaze Bosne, Srbije, Bugarske i Rumunije. Jedna fibula iz ovog nalaza pripada tipu karakterističnom za rani laten i pokazuje da su se elementi ove kulturne grupe održali i u kasnije vreme, po završetku halštatske epohe. Nalaz se čuva u Narodnom muzeju u Beogradu.<br>LIT.:<em> M. Grbić,</em> Iz preistorije Vojvodine. Srebrna ostava iz Čuruga na Tisi, Glasnik Istoriskog društva u Novom Sadu, 1928, 1. &mdash;<em> M.</em> i<em> D. Garašanin. </em>Arheološka nalazišta u Srbiji, Beograd 1951, str. 76.<tab>M. Gn.
<strong>ĆEFTAZETA </strong>(<strong>ćiftazeta, čeftazeta, čevtazeta, čuftazeta;</strong> tur. &ccedil;ift(e)-endaze<em> dvije mjere, dvostruka mjera</em>), ženski nakit za kosu od srebra, pozlaćenog srebra ili zlata. Sastoji se od tankog i fino kovanog lančića dugog oko 30<em> cm</em> sa dvije veće kuglice na oba kraja; pričvršćuje se za kosu većim iglama pribadačama, za koje su vezani krajevi lančića. Kuglice su sastavljene od dvije polukugle, koje se zovu<em> fišeta</em> (ako su kovane) ili<em> kabarice</em> (ako su pletene, filigran). Taj se nakit i danas izrađuje u Sarajevu, a nose ga katoličke djevojke u Bosni.<tab>A. Be.
<strong>ĆENAR (đereklija),</strong> vrsta tankoga pamučnog platna i odijelo od njega.
<strong>ĆEPENAK</strong> (ćefenak; tur.<em> kepenk</em>), pročelje turskog dućana drvene konstrukcije. Sastavljeno je od tri drvena kapka, koji se okreću oko horizontalne osovine. Dva se gornja preklapaju i željeznim kukama kvače za rogove krova. Donji se spušta na produžene potpatosne grede. Kad su ćepenci otvoreni, sva roba dućana izložena je očima kupca.<br>LIT.:<em> H. Kreševljaković,</em> Esnafi i obrti u Bosni i Hercegovini (1463&mdash;1878), I Sarajevo i II Mostar, ZNŽO, 1935 i 1951.<tab>H. R.
<strong>ĆEREMIT </strong>(<strong>ćeremid;</strong> tur.<em> keremit, keremid,</em> od grč. ϰ&epsilon;&rho;&alpha;&mu;ί&sigmaf;, keramis<em> crijep, ploča</em>), kupa, kanalica, sljemenjak crijep, izrađen od dobro pripremljene ilovače u kalupu i pečen. Polukružnog je poprečnog presjeka, srednjeg promjera oko 10<em> cm</em><em>,</em> a dug oko 40<em> cm</em><em>.</em> Polaže se na drvenu oplatu ili u pokrovne letve. Kosina pokrova je 25&mdash;35 stepeni. Preklopi su često vezani malterom. Streha se izvodi obično od dvostruko položenog ćeremita, a češće i krovna ploha.<tab>E. Kć.
<strong>ĆERPIĆ</strong> (tur.<em> kerpi</em>&ccedil;), opeka od ilovače, formirana u kalupima i sušena vjetrenjem ili na suncu. U pripremljenu ilovaču miješa se isjeckana slama, žitna pljeva, čekinje i slično radi kompaktnosti i čvrstoće mase. Radi se i danas u Bosni, Srbiji i Makedoniji u različitim veličinama, prizmatičnog oblika do veličine 20 &times; 20 &times; 40<em> cm</em><em>.</em><tab>E. Kć.
<strong>ĆESMA</strong> (tur. kesme<em> sječka</em>), zlatarska alatka od čelika, probojac s kružnim sječivom u donjem dijelu. Njome se iz srebrne ili zlatne ploče vade, izbijaju limovi kružnog oblika, koji se poslije na<em> hešteku</em> oblikuju u polukuglu ili kalotu. Kružna sječiva su različitih promjera.<tab>A. Be.
<strong>ĆILIBAR</strong><em> v.</em> <em>Jantar</em>
<strong>ĆILIM</strong> (tur.<em> k&igrave;lim</em>), kod nas naziv za sve vrste prostirača, pokrivača i zastora, izrađene različitim tehnikama pretežno od vune.<br><em>Tehnikom klȅčanja (iveranja, namitanja, balučenja, zametanja, pirlitanja;</em> engl. <em>tapestry</em> <em>weaving</em><em>,</em> franc. <em>point</em> <em>de</em> <em>tapisserie</em><em>, </em>njem. <em>Wirkerei</em><em>, </em><em>Schlitzweberei</em><em>),</em> izvode se ćilimi glatke površine lica i naličja.<em> Tehnikom uzlanja</em> (engl. <em>knotting</em><em>,</em> franc. <em>point</em> <em>nou</em><em>&eacute;, </em>njem. <em>Kn</em><em>&uuml;</em><em>pftechnik</em>) i<em> tehnikom baršuna</em> tkaju se t. zv. sagovi (tur.<em> hali</em>), s runom na površini lica, a s glatkim naličjem.<em><br>Tehnika kl</em>ȅ<em>čanja.</em> Između napetih n&euml;iti osnove provlače se niti potke, prelazeći jednu nit osnove odozgo, drugu odozdo, a u idućem redu obratno. Potka, smotana u gužvicu ili namotana na mosur, provlači se, prstima ili iglom, tamo amo, samo unutar granica pojedine šare, te potpuno prekriva osnovu. Ako ornament teče pravcem osnove, nastaju između pojedinih šara otvori (raspori, rešme, šupljike), koji umanjuju čvrstoću ćilima. Tkač prema potrebi izbjegava raspore zahvatanjem potke u najbližu šaru ili naknadnim zašivanjem. Katkad se s rasporima želi postići dojam lakoće i prozračnosti tkiva.<br><em>Tehnika baršuna i tehnika uzlanja.</em> U osnovno tkivo umeću se niti runa (engl.<em> pile</em>, franc.<em> poil,</em> njem.<em> Flor</em>) provlačenjem preko šipke, položene na osnovu, ili vezivanjem (zauzlavanjem) na niti osnove. Svaki red umetnutih petljica (uzlova, čvorova) učvršćuje se pretkivanjem i nabijanjem. Provlačenjem potke preko šipke dobivaju se baršunasta tkanja, kod kojih se petljice režu ili ostaju neprorezane. Način uzlanja je raznolik; najrašireniji su &raquo;turski&laquo; <em>(ghiordes, geurod&egrave;s)</em> i &raquo;perzijski&laquo;<em> (senn&eacute;, sennah)</em> uzao. Gustoća uzlova na 1<em> dm</em><sup>2</sup> varira od 60&mdash;200 kod nas, a kod orijentalnih sagova ima i preko 12.000 uzlova. Sag nije uvijek vredniji, što ima veći broj uzlova; tehnika rada mora biti u skladu s materijalom, ornamentom i namjenom ćilima. Veći i slobodniji oblici ornamenta uvjetuju rjeđe i krupnije uzlove.<br>Tehnika je klečanja, uz obično tkanje, najelementarnija tkalačka vještina. Tehnika uzlanja proizašla je iz klečanja, a to se vidi i na oblicima ornamenata (šare slobodnijih, zavojitih oblika, karakterističnih za razvijenu tehniku uzlanja, pojavljuju se relativno kasno).<br>Najprikladniji je materijal za izradbu ćilima vuna; rjeđa su tkanja od lana, konoplje, svile ili pamuka. Pravi nomadski ćilimi potpuno su izrađeni od vune; ćilimi polunomada i sjedilačkih naroda imaju gotovo redovno osnovu od drugog materijala (pamuk, svila i t. d.), a samo je potka, odnosno runo, vuneno. Od najveće je važnosti za kvalitetu ćilima, kakva je vuna upotrebljena: od koje vrste ovce, koze ili deve; da li s leda, trbuha ili nogu; od žive ili od mrtve životinje; kako je čišćena; kako gargašena ili grebenana; da li je predena rukom ili strojem; da li je bojena prirodnim ili kemijskim bojama. Dužina i debljina rupa saga najviše ovisi o geografskim faktorima (ali i o ekonomskim, pa i o predviđenom ornamentu). Nomadski sagovi visokih i veoma hladnih predjela imaju dugo runo, a u nizinskim predjelima runo je tanje, finije i kraće.<br>Pigment prirodnih boja najčešće je biljnog, katkad životinjskog ili mineralnog podrijetla. Pređa se bojadiše prema prastarim najraznovrsnijim patrijarhalnim receptima (u tome su orijentalni narodi još uvijek nenadmašivi). Takvim bojama ne postiže se jednolično bojadisanje, no baš ono vibriranje površine, koje zbog toga nastaje, daje naročitu svježinu, živost i draž ćilimu, bojenu prirodnom bojom. Kemijska (sintetična) boja ne može nadomjestiti prirodnu boju ni u tehničkom, a ni u estetskom pogledu.<br>Materijal, upotrebljen za tkanje ćilima, odlučan je ne samo za vrstu i solidnost strukture, već i za izbor boja, za način boja-disanja, za izbor šara, pa i veličinu i namjenu samoga ćilima. Upotrebljeni materijal katkad je pouzdaniji putokaz za klasifikaciju i datiranje ćilima od njegove čisto stilske analize.<br>Razvoj ornamentike ćilima pruža osobito zanimljivu i složenu građu za proučavanje ćilimarstva. Zanimljivu, jer je odraz likovnog stremljenja pojedinog kraja od najprimitivnijih do najviših dostignuća. Složenu, jer obilje njenih oblika, u bezbroj varijacija, pokazuje zamršen splet različnih utjecaja, tako da je često nemoguće razaznati osnovne elemente, koji bi odredili značenje nekog ćilima ili njegovih većinom simboličkih motiva.<br>Najstariji su ornamenti ćilima geometrijski, jednostavni, strogi, kruti, potpuno podvrgnuti primitivnoj tehnici tkanja, s malom skalom boja (takav se stadij zadržao u nekim teško pristupačnim predjelima do dana današnjega). Ornament se zatim pomalo razvija prema slobodnijim oblicima, više ili manje stiliziranim; pojavljuju se biljni, životinjski, pa i ljudski oblici, kolorit je sve bujniji. U svojim najvišim dostignućima ornament prelazi u naglašeni (kao u Indiji) ili suzdržani (u Kini) naturalizam, ili u umjerenu (perzijsko-arapsku) ili do krajnosti apstraktnu (tursku) stilizaciju. Nakon toga nastupa ponavljanje, oponašanje, sve veće odstupanje od klasičnih uzora, stilska neuravnoteženost. Vraća se jednostavnost i krutost oblika, uska skala boja &mdash; no sve to nema svježeg duha snažne primitivnosti, koja gradi, već je odraz nemoći i epigonstva. U svom stadiju raspadanja klasičnog ćilimarstva nalazi se današnja proizvodnja uopće.<br>Ne može se sa sigurnošću zaključiti, kako daleko sežu u prošlost počeci ćilimarstva, jer se sačuvalo veoma malo tekstilnih ostataka i alatljika, osobito iz prethistorije. Najstariji dosada poznati kličani radovi nađeni su u grobnici faraona Tutmosisa IV (&larr; 1400) i u grobovima pontskih Grka u juž. Rusiji (&larr; III do &larr; I<em> st.</em>). Najstariji primjerci baršunske tehnike potječu iz koptskih grobova (IV i V<em> st.</em>). Ćilim, nađen 1949 u jednom skitskom kurganu u centralnom Sibiru (Pazirik, Gornji Altaj), najstariji je primjerak uzlanog saga (oko &larr; 450). Do tada smatrani kao najstariji primjerci uzlanog saga, i to ulomci iz kineskog Turkestana i tri ulomka iz Ala Eddin-mošeje u Koniji (Mala Azija) mnogo su mlađi (V i XIII <em>st.</em>). Razvijena tehnika, osobito ornamentika svih ovih nalaza govori o pradavnim počecima ćilimarskog rada, osobito klȅčanog tkiva.<br>Nomadski narodi i plemena kontinentalnih stepa, visoravni i pustinja davni su i vjerojatno jedini začetnici ćilimarske vještine. Timareći ovce i drugu dugodlaku stoku (koze, deve i dr.), oni su se, uz mlijeko i meso, opskrbljivali i vunom, najprikladnijim materijalom za izradbu ćilima. U tim se krajevima razvilo ćilimarstvo do začudne visine, ne samo u tehničkom nego i u umjetničkom pogledu, i iz tih se krajeva proširilo dalje po Aziji, sjev. Africi i Evropi. Područje t. zv. orijentalnog ćilimarstva proteže se, u smjeru istok-zapad, od Koreje do jugoist. Evrope, gdje se račva; jedan krak ide na sjever do Skandinavije, drugi dalje na zapad preko sjev. Afrike do Španjolske, a u smjeru sjever-jug, od sredine Azije do Perzijskog zaljeva i Indije. Klasičnu jezgru sačinjava nomadski pojas od transkaspijskih do istočnoturkestanskih stepa i pustinja, čitava nomadska i sjedilačka Perzija-Iran, te pogranične zemlje, osobito Afganistan, Mala Azija i Kavkaz; tu su se rodila najsavršenija ćilimarska djela. Ist. Turkestan i Kina čine zasebnu veliku grupu.<br>Amer. kontinent također pozna ćilimarsku tehniku, a i ornamentika je često slična evroazijskoj, kao na pr. na ćilimarskim radovima pretkonkvistadorske kulture.<br>Nomadi su tkali, a i danas tkaju ćilime za vlastitu potrebu; sjedilački je ćilimar odavno već priučen na rad u manufakturama. Njih su osnivali vlastodršci radi podmirivanja vlastitih potreba ćilimima. Najljepši ćilimi proizvedeni su u Perziji od kraja XV do sredine XVII<em> st.;</em> oni se ujedno ubrajaju u najviša ostvarenja ove vrste. &raquo;Dvorske&laquo; manufakture počele su pomalo, zbog velike inostrane potražnje, proizvoditi i za izvoz. S vremenom i inostrani kapital osniva u Maloj Aziji i Perziji svoje manufakture, ali s domaćom radnom snagom kao sposobnijom i jeftinijom. No kvalitet proizvoda počinje ipak opadati, osobito pošto je uvedeno bojenje vune anilinskim bojama. Uza sve to, ćilimi s Istoka i danas su još najbolji na svijetu, zahvaljujući sjaju, gipkosti i čvrstoći vune, solidnosti tkiva i ljepoti šara. (Posljednjih decenija nastoji se u Perziji opet podignuti kvalitet ćilima vraćanjem na stari tradicionalni način bojadisanja vune.)<br>Uporedo s manufakturnim ćilimarstvom teče proizvodnja ćilimova gradskih stanovnika, nomada i ratara. To su radovi primitivne nar. umjetnosti, t. zv. nomadski ćilimi; oni se uvelike razlikuju od t. zv. &raquo;više ili kreativne umjetnosti&laquo; svojim kolektivnim izražajnim značajem, jakom konzervativnošću šara i tehnike, a stoga i sporijim, jedva zamjetljivim razvitkom. No i njihova je degeneracija polaganija; o njoj se ne može govoriti sve do sredine XIX <em>st</em><em>.,</em> t. j. do uvoza kemijskih boja. Iako se &raquo;nomadski&laquo; ćilimi u pravilu ne tkaju za izvoz, ipak su mnogo traženi zbog draži njihove iskrene primitivne ornamentike i kolorita, te zbog manjih prikladnih formata i povoljnijih cijena (v.<em> Sag</em>).<br>LIT.: <em>A</em><em>. </em><em>F</em><em>. Kendrick</em> i<em> C. T</em><em>attersall</em><em>,</em> Handwoven carpets Oriental and European, London 1922. &mdash; <em>H</em><em>. </em><em>Clark</em><em>,</em> Bokhara, Turkoman and Afghan Rugs, London 1922. &mdash; <em>W</em><em>. </em><em>Grote</em><em>-</em><em>Hasenbalg</em><em>,</em> Der Orientteppich, Berlin 1922. &mdash; <em>M</em><em>.</em> <em>Dimand</em><em>,</em> Die Ornamentik der &auml;gyptischen Wollwirkereien, Leipzig 1924. &mdash; <em>A</em><em>. </em><em>Sautier</em><em>,</em> Tappeti rustici italiani, Milano 1924. &mdash; <em>A</em><em>. </em><em>Hackmack</em><em>,</em> Der, chinesische Teppich, Hamburg 1926. &mdash; <em>F</em><em>. </em><em>Sarre</em> i <em>H</em><em>. </em><em>Trenkzvald</em><em>,</em> Alt-orientalische Teppiche, Wien 1926&mdash;28. &mdash; <em>Loukomski</em><em>,</em> Les tapis transcaucasiens et transcaspiens, Revue de l&rsquo;art, 1927. &mdash;<em> U. </em><em>Woroniecki</em><em>,</em> Le tapis et les Kilims polonais &agrave; propos de la r&eacute;cente exposition du pavillon de Marsan, Gazette de Beaux Arts, 1927. &mdash; <em>C</em><em>. </em><em>B</em><em>. </em><em>Faraday</em><em>,</em> European and American carpets and rugs, Grand Rapids (Mich.) &mdash; <em>E</em><em>. </em><em>Kulsuel</em><em>,</em> Maurische Teppiche aus Alcazar, Pantheon, 1930. &mdash; <em>Neugebaure</em> i <em>S. </em><em>Troll</em><em>,</em> Handbuch der orientalischen Teppichkunde, Leipzig &mdash; <em>H</em><em>. </em><em>Uhlemann</em><em>,</em> Die Geographie der Orientteppiche, Leipzig 1930. &mdash; <em>E</em><em>. </em><em>Kurt</em><em>,</em> Persische Wirkteppiche der Sofindenzeit, Pantheon, 1932. &mdash; <em>E</em><em>. </em><em>Kurt</em><em>, </em>Tappeti persiani, D&eacute;dalo, 1932. &mdash; <em>К. </em><em>Ardmann</em><em>,</em> Eine unbeachtete Gruppe spanischer Kn&uuml;pfteppiche des 15. bis 17. Jahrhunderts, Belvedere 1932. &mdash; <em>A</em><em>. </em><em>Sakisian</em><em>,</em> Le tapis arm&eacute;niens, La Revue de l&rsquo;art, 1934. &mdash; <em>С. </em><em>E</em><em>. </em><em>C</em><em>. </em><em>Tattersall</em><em>, </em>A history of British carpets, London 1934. &mdash; <em>J</em><em>. </em><em>Ferrandis</em> <em>Torres</em><em>,</em> Alfombras espa&ntilde;olas, Madrid 1937. &mdash; <em>H</em><em>. </em><em>Jacoby</em><em>,</em> ABC des echten Teppichs, 1949. &mdash; <em>R</em><em>. </em><em>H</em><em>&uuml;</em><em>ndlich</em><em>,</em> Warenkunde raumgestaltender Textilien, 1951. &mdash; <em>E</em><em>. </em><em>И. Руденко, </em>Горноалтайские находки и Скифы, Москва 1952. &mdash;<em> Isti,</em> Культура населения горного Алтая в скифское время, Москва i Ленинград 1953. &mdash; <em>Н. </em><em>Ropers</em><em>,</em> Morgenl&aacute;ndische Teppiche, Berlin 1954. &mdash; <em>W</em><em>. </em><em>Bode</em> i <em>E</em><em>. </em><em>K</em><em>&uuml;</em><em>hnel</em><em>, </em>Vorderasiatische Kn&uuml;pfteppiche, 1955. &mdash; <em>K</em><em>. </em><em>Erdmann</em><em>,</em> Der orientalische Kn&uuml;pf-Teppich, 1955. &mdash; <em>H</em><em>. </em><em>Klaubert</em><em>,</em> Teppich mechanisch gewebt, 1955. &mdash; <em>H</em><em>. </em><em>Haach</em><em>, </em>Echte Teppiche, Einf&uuml;hrung in die Orientteppichkunde, 1956.<tab>V. Tk.<strong><br>ĆILIMARSTVO. Srbija </strong><strong>i</strong> <strong>Crna Gora.</strong> Kao grana domaće radinosti javlja se ć. veoma rano, naročito u predelima gde je za to bilo uslova. Istoriski izvori, međutim, sve do XVIII<em> v. </em>oskudni su. Neosnovano je mišljenje da su ćilimi u našu zemlju najpre doneti preko Turaka. Pouzdano je da se za ćilime znalo i рrе Turaka, pa se poreklo mora tražiti mnogo pre toga vremena. Turci su u Srbiji zatekli razboj, formirane tehnike rada i brojne oblike ornamentike. Kako se u pojedinim centrima ubrzo razvila trgovina ćilimima, a Turci bili glavni kupci, naše su tkalje, da bi ćilime što bolje prodale, u njih, pored svojih, unosile i tuđe oblike, u ovom slučaju istočnjačke. Otuda i velik broj istočnjačkih motiva. Jednom usvojeni načini rada i ornamentalni motivi nisu se ukočeno prenosili dalje, nego su usavršavani i upotpunjavani novim, tako da se tamo gde je ć. očuvano kao nar. umetnički rad gotovo ne mogu naći dva jednaka. Ćilimi jedne generacije razlikuju se od ćilima prethodne generacije.<br>Prilikom određivanja starosti ćilima, činioci na koje treba paziti jesu: kvalitet izrade, vrsta i boja ornamenata, a donekle i stepen istrošenosti. Tako, napr., zna se da je anilinska boja doneta u srp. krajeve tek sedamdesetih godina XIX<em> v.,</em> pa se može tvrditi da ni ćilimi, bojeni ovom bojom, nisu stariji od tog vremena. Za sve ostale ćilime obojene starim, prirodnim bojama, pre i posle toga vremena, odlučan je kolorit, koji je kod starijih, pored sve šarolikosti, znatno smireniji nego kod mlađih. Sudeći po ornamentici, pouzdano je da su šare kod starijih ćilimova jasnije ocrtane i sitnije, a njihov raspored skladniji. Nasuprot ovima.; na novijim ćilimima šare su krupnije i često loše stilizovane. Pored toga, najmlađe ć. obiluje sve više naturalističkim ornamentima, a starije geometriskim i vegetabilnim. Tamo gde je ć. industrijalizovano, ćilimi se izrađuju prema ukusu tržišta.<br>Prvobitni su ćilimi imali isključivo praktičnu primenu kao prostirke i pokrivači; kasnije, tokom vremena, oni su postali predmet nar. umetničkog izražavanja. U starije proizvode mogu se ubrojiti srp. šarenice, pirotski i sjenički ćilimi, za koje se pretpostavlja da su se najpre počeli izrađivati. Prema kraju i glavnim odlikama ćilimi su u Srbiji poznati kao: pirotski, šumadisko-moravski, sjeničko-polimski, kosovsko-metohiski i vojvođanski. Osim pirotskih, koji se izrađuju na vertikalnom, tzv. pirotskom razboju, svi ostali ćilimi rade se na horizontalnom. Od pirotskih se razlikuju što su sastavljeni od više delova (2, 3 pa i 4), dok se pirotski tkaju izjedna. Tehnike tkanja su takođe raznovrsne. Medu najstarijima je ručna izrada bez ikakvog pomoćnog predmeta, pa tehnika čunčanja ili &raquo;na zatku&laquo;, pomoću čunka, &raquo;na prebore&laquo; ili &raquo;na dasku&laquo; (Vojvodina), &raquo;na šipku&laquo;, gde se umesto čunka upotrebljava grančica duga do 30<em> cm</em><em>.</em> Jedna od najčešćih je tehnika &raquo;klečanja&laquo; ili &raquo;balučenja&laquo;, gde se potka utkiva prstima (pirotski, sjenički, knjaževački, delimično vojvođanski ćilimi). Česta je pojava da se tehnike kombinuju, i to najčešće klȅčanja i čunčanja.<br>Ćilime najvećim delom izrađuju žene; muškarci ređe učestvuju u radu (napr. u izradi perzera u industriskim centrima, kao što je Zrenjanin i dr.). Bojenje i prepredanje prediva takođe je bio ženski posao sve dok bojenje anilinskim bojama nije uzelo maha.<br>Ćilimi se u Srbiji upotrebljavaju u razne svrhe: u gradovima kao prostirači i prekrivači, a u selima češće kao pokrivači, prekrivači i ukrasi na zidu. Prema nameni oni su i raznih veličina. Ono što im daje posebnu draž i čime se odlikuju jedni od drugih jesu ornamenti raznih oblika, boja i simbola. Prolazeći kroz različite faze, ornamenti su u sebi zadržali elemente svih epoha. Tako, napr., motiv na našim ćilimima poznat kao &raquo;kuka okretuša&laquo;, smatra se da je u vezi sa arijevskim kultom sunca. Motivi &raquo;kola&laquo;, &raquo;koleta&laquo;, &raquo;kola sa ognjilom&laquo;, koji se često sretaju na ćilimima, torbama i drugim tkaninama, potsećaju na najstarije mitološke oblike. U starije motive mogu se ubrojati još neki, čiji su se tragovi i do danas očuvali, a poreklo njihovo seže u daleku starinu, napr.: &raquo;borići&laquo; i &raquo;jelice&laquo; motivi poznati svim ist. narodima, a tumače se kao ostaci kulta drveta. Sa pojavom hrišćanstva, a pod uticajem Vizantije, na ćilimima se javlja novi, stilizovani oblik krsta u raznim dimenzijama i oblicima. Pojava floralnih ornamenata dovodi se u vezu sa grč. uticajem, mada nije isključeno da su ih i naše veštije tkalje same unosile, ugledajući se na primere oko sebe. Svakako je najjači uticaj Istoka, nastao posle najezde Turaka u naše krajeve. Otada se oseća naviranje mnoštva geometriskih motiva, naročito na pirotskim ćilimima. Pored dotadašnjih srp. šara (ogledalo, krst, venac, sofra, ikonica, željka, plamenovi i dr.) na pirotskim ćilimima se javljaju novi motivi: persiska kruna, palmin list, anadolska ploča, smirjanska šara. Drukčije stoji sa biljnim ornamentom koji je sputan figurom; u njemu priroda određuje liniju i boju, pa kao takav on po vrednosti znatno zaostaje za geometriskim. Karakteristični su vojvođanski ćilimi, koji, težeći naturalizmu, pokazuju sve znake opadanja i degeneracije u pogledu oblika, a još više u pogledu slaganja boja. Za geometriske i biljne ornamente vezane su specijalne boje: za geometriske figure karakterističniji su tamniji tonovi, dok su biljni ornamenti najčešće pretstavljeni svetlijim, upadljivim bojama.<br>Ako bi se htela dati opšta slika ćilimarstva u Srbiji,, moglo bi se reći da je ćilim davnašnja umetnička tvorevina; da XIX <em>v</em>. pretstavlja vreme kada je dostigao najveći značaj kao proizvod domaće radinosti s jedne, i umetnički vredne tvorevine, s druge strane; da se kasniji, a današnji ćilimi pogotovu, ne mogu uporediti sa ranijima. Razlozi su raznovrsni: seriska proizvodnja; veštačko bojenje vune sa veoma neskladnim nijansama; stilizovanje oblika i boja prema ukusu trgovine; mehanizacija tekstilne industrije itd. Današnji ćilimi bleda su imitacija, koja jedva da nečim potseća na stare, bogate nar. rukotvorine. Današnji pirotski ćilimi, čija se nekadašnja tehnika mogla porediti sa tehnikom goblena, ni izdaleka više nisu na nivou nekadašnjih. Vojvođanski ćilimi u ovome kao da prednjače. Ć. je stigla sudbina mnogih zanata i mnogih vidova domaće radinosti koji su potisnuti naglim razvojem industrije.<br>U vezi sa stočarstvom u Crnoj Gori ć. je bilo razvijeno u Gusinju, Plavu, Rožaju, Ivangradu, Bijelom Polju i Pljevljima sa okolinom, zatim na području Mrkovića između Bara i Ulcinja. U prošlosti, a i danas, ćilime najčešće izrađuju muslimanke, i to na vertikalnom, ređe horizontalnom razboju. Stariji ćilimi su izrađivani od vune, dok se za novije često umesto vunene upotrebljava pamučna osnova. Ćilimi, serdžade, kao i manji ukrasni komadi prodaju se na lokalnim tržištima.<br>Ornamenti na ovim tkaninama su uglavnom vegetabilni (buketi cveća, listovi, grane), a sretaju se i drugi motivi: pirotski, sjenički i polimski. Karakteristično je da muslimanke u radu upotrebljavaju jake, upadljive boje, za razliku od nešto mirnijih tonova kod ćilima koje izrađuje pravoslavno stanovništvo. Kao i u Srbiji, ć. je u Crnoj Gori danas u opadanju, što je u vezi sa opadanjem stočarstva.<br>LIT.:<em> M. Živković,</em> Album pirotskog ćilimarstva, Tešen 1902. &mdash;<em> J. Belović-Bernadžikovska,</em> Srpski narodni vez i tekstilna ornamentika, Novi Sad 1907. &mdash; <em>K. N. Kostić,</em> Pirot, Glasnik Srpskog geografskog društva, Beograd 1912. &mdash; <em>D. Zdravković</em>, Pirotsko ćilimarstvo, Niš 1924. &mdash;<em> Vl. Nikolić,</em> O ćilimarstvu u Knjaževcu, Glasnik Etnografskog muzeja u Beogradu, Beograd 1927. &mdash; <em>Vl. Tkalčić,</em> Seljačko ćilimarstvo u Jugoslaviji, Etnološka biblioteka, Zagreb 1929. &mdash;<em> M. Kus-Nikolajev,</em> Psihološka sadržina seljačke umetnosti, Glasnik Etnografskog muzeja u Beogradu, Beograd 1929. &mdash;<em> P. Milosavljević,</em> Za preobražaj našeg ćilimarstva, Umetnost, 1949, I. &mdash; Izložba ćilimarstva u NR Srbiji, Beograd 1950. &mdash;<em> M. S. Filipović,</em> Ćilimarstvo u Sredačkoj župi, Zbornik Etnografskog muzeja 1901&mdash;1951, Beograd 1953. &mdash;<em> Isti,</em> Naše narodno bojenje, Glasnik Etnografskog muzeja, Beograd 1953. &mdash;<em> J. Šobić,</em> Zbirka pirotskih ćilima Etnografskog muzeja u Beogradu, ibid.<tab>M. Jov.<strong><br>Hrvatska.</strong> Na temelju arheol. i etnografskog materijala može se utvrditi, da su elementarne ćilimske tehnike i izrađevine bile poznate u ist. i jugoist. Evropi, pa tako i u hrv. krajevima, vjerojatno još od prethistorije, najkasnije od sredine &larr; I tisućljeća. Geografski i klimatski uslovi, pa timarenje ovaca i koza povoljno su utjecali na postanak i razvoj domaćeg ćilimarstva. Turci su, donoseći sa sobom maloazij. i druge orijentalne ćilime (kao bitne djelove namještaja njihovih stanova) proširili upotrebu ćilima i obogatili domaću ćilimsku tehniku i ornamentiku.<br>Najvažnija područja ćilimarske proizvodnje u Hrvatskoj nalaze se u Lici, na Kordunu i sjev. Zagori u Dalmaciji (ličko-dalmatinska grupa), zatim u kraju oko Bjelovara, Križevaca, Požege, Virovitice, naročito u Đakovštini, pa u ist. Slavoniji (sjeverna ili panonska grupa). Ličko-dalmatinski ćilimi solidnije su izrađeni, oblici su im stariji, vuna grublja, boje mrkje, a šare sitnije, no ipak srodne panonskoj grupi.<br>Tkalački stan (razboj, stative, krosna i dr.) za izradbu naših ćilima najčešće je vodoravan (horizontalan); uspravni (vertikalni) stan upotrebljava se od davnine u Dalmatinskoj Zagori, a u Žumberak su ga prenijeli valjda Uskoci. Razboji su većinom uski, te se ćilimi sastoje od dvije ili više &raquo;pola&laquo;.<br>U Hrvatskoj se izrađuju glatki i rutavi (s runom) ćilimi, te ćilimi, kod kojih su upotrebljene različne tehnike ćilimskog ili drugog tkanja.<br>U grupu glatkih ćilima ubrajaju se svi<em> ćilimi</em> ( u užem smislu) izvedeni klȅčanjem, te ćilimski proizvodi, kao što su ličke i dalmatinske<em> pregače, torbe, bisage</em> i dr. Ovamo se ubrajaju:<em> ćilimaši, </em>kojima su neki dijelovi izvedeni klȅčanjem, a drugi pretkivanjem; <em>šarenice,</em> izvedene jednostavnim ili složenijim pretkivanjem, a i drugim tkalačkim tehnikama (na daske, na šibe, prebor ili prebiranje i dr.), te vezilačkim tehnikama.<br>Drugu grupu čine ćilimi s runom<em> (sagovi)</em>. Slavonski<em> čupavci </em>(čupa<em> petlja</em>) i lički<em> pupavci</em> ili<em> šipkasi</em> izvedeni su tehnikom baršuna, ali neprerezanih petljica runa. Lički<em> biljci-bičaši</em> (bič<em> duga vlas vune</em>), s dugim nestriženim runom, izrađuju se tehnikom uzlanja.<br>Glavni je materijal za izradbu ćilima vuna. Njena kvaliteta ovisi o vrsti ovaca i o preradbi. Za osnovu ćilima često je upotrebljena pređa od lana, konoplje ili pamuka; potka je katkad od lana, a u novije doba od pamuka, osobito kad se žele istaknuti bijele šare.<br>Boje za bojenje pređe pripravljale su se iz različnih biljaka i minerala, prema receptima, koji su se često čuvali kao obiteljska tajna. U posljednjoj četvrti XIX<em> st.</em> kemijske boje pomalo istiskuju prirodne, pa je &mdash; uz promijenjene socijalne i ekonomske faktore &mdash; i ta činjenica znatno pridonijela nazadovanju kvalitete ćilimarstva u Hrvatskoj.<br>Starost pojedinog našeg ćilima određuje vrsta i kvaliteta boja, ornamentika, kvaliteta izradbe i donekle stepen istrošenosti, jer su hist. podaci sasvim mršavi i nedostatni. Većina sačuvanih proizvoda rađena je najranije u poč. XIX<em> st.</em> Poneki ćilim možda je i stariji, svi su ostali mlađi.<br>Prije 70-tih godina XIX<em> st.</em> nema još u Hrvatskoj anilinskih boja. Za sve ćilime, obojene prirodnim bojama, nastale prije ili poslije toga roka, u pogledu određivanja starosti odlučan je kolorit. Boje starijih ćilima, kraj sve šarolikosti, znatno su smirenije nego kod mlađih.<br>Kod starijih su ćilima oblici ornamenata sitniji, jasnije ocrtani, harmoničnije raspoređeni. Na pr. ornamenti nekih slavonskih ćilima, rađenih pod utjecajem bačkih i baranjskih šara, od prvobitnih sitnih i jednostavnih, postaju najzad golemi (ruže, leptiri, vaze i dr.). Naturalistički oblici ornamenata, nastali pod utjecajem orijentalne ornamentike, s vremenom se geometriziraju.<br>Geometrijska šara najbitnija je oznaka hrv. ćilima. Ona vuče svoj izvor iz gotovo nepromijenjenih ukočenih drevnih oblika, koji su se formirali (počevši od prethistorije) u području ist. Evrope, zap. i centralne Azije i sjeveroist. Afrike. Taj &raquo;autohtoni geometrizam&laquo;, uza sve razne utjecaje, ostaje u ist. Evropi u svojoj biti nedirnut do danas. Stoga su naši ćilimi važni za studij razvitka najstarijih ornamentalnih stilova, kao i za studij ćilimarstva uopće.<br>Vegetabilni ornamenti na našim ćilimima veoma su stilizirani, te ih je ponajviše teško lučiti od čistih geometrijskih šara. Figuralne šare javljaju se samo izuzetno, i to kao strogo stilizirani životinjski likovi (čovječji nikada).<br>Prema šarama mogu se ćilimi u Hrvatskoj svrstati u tri grupe: <em>geometrijsku</em> (ravne, jednostavne poprečne pruge, jednostavni trokuti i četvorine, poprečne ili uzdužne cik-cak-pruge, razni stepeničasti oblici, rombi, zvijezde, raznolike varijacije meandra, uspravni ili položeni krstovi i S-oblici);<em> biljnu</em> (cvjetovi, zvjezdoliki, rombički ili donekle ružama ili tulipanu slični, katkad s lišćem i grančicom, smješteni u cvjetnjaku, vazi ili saksiji ili samostalno prosuti) i<em> geometrijsko-biljnu</em> grupu, izuzetno zajedno s figuralnim i drugim oblicima. Ornamentika svih vrsta naših ćilima veoma je srodna, što dokazuje da je proizašla iz tehnike klȅčanja. Šare su raspoređene ili kao &raquo;beskonačne&laquo; ili kao &raquo;uokvirene&laquo;; često su oba načina zastupana istodobno.<br>Postoje ćilimi bez bordure, ali s uokvirenim motivom u sredini, te ćilimi s bordurom i beskonačnom šarom u polju. Stariji tipovi ćilima nemaju okvire (bordure), ali zato imaju središnji veliki motiv, koji je redovno romb ili četvorina, sama ili s po jednim manjim rombom ili četvorinom ili cvjetnjakom u uglovima ćilima. Dimenzije i oblici ćilima ovise najviše o svrsi, kojoj su namijenjeni, o običajima i uređaju kuća, i o veličini razboja, koji su kod nas ponajviše uzani.<br>S estetskog stajališta kod naših proizvoda bolji su i ljepši oni ćilimi, kod kojih se najviše zadržao tradicionalni način tehničkog rada i umjetničkog oblikovanja.<br>LIT.: <em>F. Fischbach,</em> Slavonische Teppiche auf der Pariser Weltausstellung, Agramer Zeitung, 15. VI. 1867. &mdash; <em>I. Kršnjavi,</em> Listovi iz Slavonije, Zagreb 1882. &mdash; <em>S</em>. <em>Lay</em><em>,</em> Ornamenti domaće umjetne obrtnosti, Zagreb 1882. &mdash;<em> A. Riegl, </em>Allorientalische Teppiche, Leipzig 1891. &mdash;<em> M. Cepelić,</em> Članak o narodnom tkivu i vezivu (naročito o ćilimima), u publikaciji: Jubilarna izložba Hrvatsko-slavonskog gospodarskog društva u Zagrebu 1891. &mdash;<em> F. Hefele,</em> Naši domaći obrti, Sisak 1896. &mdash;<em> Ć. Truhelka,</em> Domaća tekstilna industrija u Bosni i Hercegovini, školski vjesnik, Sarajevo 1899. &mdash;<em> K. N. Kostić,</em> Stara srpska trgovina i industrija, Beograd 1904. &mdash; Narodno tkivo i vezivo, u publikaciji: Spomen-cvijeće, Matica Hrvatska, Zagreb 1909. &mdash;<em> N. </em><em>Bruck</em><em>-</em><em>Auf</em><em>fenberg</em><em>,</em> Dalmatien und seine Volkskunst, Wien 1911. &mdash; <em>A</em><em>. </em><em>Haberlandt</em><em>,</em> Volkskunst der Balkanl&auml;nder, Wien 1919. &mdash; <em>I</em><em>. </em><em>Horhamer</em><em>,</em> Die finnische Ria, Leipzig 1921. &mdash; <em>C</em><em>. </em><em>E</em><em>. </em><em>Arseven</em><em>,</em> Les arts d&eacute;coratifs turcs, Istambul. &mdash; <em>M</em><em>. </em><em>M</em><em>. </em><em>Savic</em><em>,</em> Naša industrija i zanati, II, Sarajevo 1922. &mdash;<em> U. </em><em>T</em><em>. </em><em>Sireliw</em><em>,,</em> Les tapis finlandais, Helsinki 1925. &mdash;<em> B. Frangeš, </em>Prilog upoznavanju i unapređenju hrvatskog kućnog obrta, Zagreb 1929. &mdash; <em>S. Szuman,</em> Dawne kilimy w Polsce i na Ukrainie, Poznah 1929. &mdash;<em> V. Tkalčić, </em>Seljačko ćilimarstvo u Jugoslaviji, Zagreb 1929. &mdash;<em> H. Uhlemann,</em> Geographie .des Orientteppichs, Leipzig 1930. &mdash; <em>M</em><em>. </em><em>Kus</em><em>-</em><em>Nikolajev</em><em>,</em> Nomadski motivi u jugoslavenskoj seljačkoj umetnosti, Zagreb 1930. &mdash;<em> M. Gavazzi,</em> Kulturna &iexcl;analiza etnografije Hrvata, Narodna starina, 1930. &mdash;<em> B. Drobnjaković</em>, O našem ćilimarstvu, Umetnički pregled, 1937&mdash;38. &mdash;<em> G. Oprescu,</em> Peasant art in Rumania, Rumanian academy, Rumanian studies, II, Bucharest 1939. &mdash; Af. <em>Gavazzi</em><em>, </em>Hrvatska narodna umjetnost, Zagreb 1944. &mdash; <em>M</em>.<em> Krajčinović,</em> Prilog proučavanju bojadisarskog umjeća kod naših naroda, SAN, 1948, CXLIII. &mdash;<em> V.</em> <em>M. Ivanović, </em>Naše narodno bojenje, Glasnik Etnografskog muzeja, 1952.&mdash;<em>M</em><em>. </em><em>S</em><em>. Filipović, </em>Ćilimi i ćilimarstvo u našim zemljama do sredine XIX veka, GZMBiH, 1957 br. 179&mdash;194.<tab>V. Tk.<strong><br>Bosna i Hercegovina.</strong> Nema pouzdanih podataka o ćilimarskoj djelatnosti u predtursko doba, iako se može pretpostaviti da je seoska tkalačka radinost postojala u to vrijeme, ali ima sigurnih dokaza da su u Bosnu, još u ranom Srednjem vijeku, uvoženi (prvenstveno iz Italije i Bizanta) razni tkani predmeti i materijali. Razvoj bosansko-hercegovačkog ćilimarstva &mdash; u pravom smislu te riječi &mdash; počinje s dolaskom Turaka. Oni donose orijentalni smisao za uređenje stana, gdje je ćilim gotovo obvezatan rekvizit kućnog namještaja. U novu sredinu oni unose napredniju tehniku i svoju orijentalnu ornamentiku. Na dotada još nedovoljno razvijeno domaće ć., i po kvalitetu izrade i tehnici rada, uticaji nove, naprednije tehnike ostavljaju snažan i trajan pečat. Orijentalizirajući oblik i dekoracija postaju glavni karakter bos. ćilimarstva. Ta je (orijentalna) komponenta kasnije stalno poticana i održavana, koliko kroz import istočnih, uglavnom pers. i anadolskih tepiha i serdžada, toliko i nastojanjem organa drž. uprave. Razlozi su komercijalne prirode. U želji da osvoje inostrana tržišta, Austrijanci, u okupiranoj Bosni, preduzimaju razne mjere da domaćoj proizvodnji ćilima podaju orijentalni biljeg. Uz pokušaje za modernizacijom domaće produkcije, oni uvoze originalne istočnjačke ćilime koji treba da posluže kao uzor u radu bos. tkaljama. Štaviše, u tada tek osnovanoj Zemaljskoj radionici ćilima u Sarajevu namještaju pers. slikara koji ima jedini zadatak da izvodi nacrte i sheme orijentalnih tipova ćilima.<br>Nasuprot toj komponenti, u bosansko-hercegovačkoj ćilimarskoj produkciji stoji domaća, više autohtona, seljačka tkalačka djelatnost, u kojoj se upotrebljava vuna. Od probranih dugih vlakana ispreda se osnova; kraća vlakna idu u potku. Na preslima se zatim ispredaju vunene niti. Preda se boji u biljnom rastvoru.<br>Za crvenu boju uzimala bi se rujika, za žutu jabuka, jasika i kruška, za modru čivit; zelena boja dobivala bi se pošto se žuta preda oboji modrom, a crna boja, ako vuna nije prirodno bila crna, čivitom i gvozdenom strugovinom. &mdash; Tkalački stan (razboj) može biti vodoravan sa osnovom položenom u horizontalnom smjeru ili uspravan (vertikalan).<br>Ovaj način proizvodnje bio je, donedavna, raširen po čitavoj BiH, osobito u krajevima s razvijenijim stočarstvom. Ovčija je vuna bila, a i danas je, glavni materijal za izradu čilima. Kostrijet (kozja vuna) manje se upotrebljava u tu svrhu, a više za mutapdžijske izrađevine (pokrovci, ćebad, razne vrste sukna). Kako je BiH oblast sa relativno razvijenim stočarstvom to je i domaća proizvodnja čilima bila dosta razvijena, posebno u centralnoj i zap. Bosni, i u jugoist. i juž. Hercegovini (Stolac, Gacko, Bileća, Trebinje, pa Foča, Fojnica, Goražde, Kladanj, Kreševo, Livno, Bosanski Petrovac, Prozor, Stolac, Sarajevo, Visoko, Višegrad).<br>Ukrasni elementi bos. čilima izuzetno su figuralni; katkad su prikazane životinje (napr., scena lova na lavove), dok je ljudski lik potpuno izostavljen. Nisu rijetki biljni motivi (list, grana, ruža) ali jako deformisani i stilizovani. Geometrizam u formi i sadržaju (tačka, linija, trokut, kvadrat, romb, krst, meandar) glavna je oznaka čilima domaće proizvodnje. Na primjerima prožetim uticajima Istoka nalaze se islamski ornamenti. Boje su tople i žarke; najčešća je crvena, u raznim nijansama i intenzitetu, česta je crna i razni tonovi plave, zelene i žute boje.<br>Po tehnici tkanja razlikuju se:<em> ravno otkani</em> i<em> pleteni ćilimi. </em>Prvi se sastoje od osnove i prede i obično su izrađeni s obje strane jednako. Drugi sadrže u osnovi upletene uzlove vune, pričvršćene potkom. Kvalitet ovih posljednjih određuje, uz materijal i izbor šare, i broj uzlova. Kod čilima seoske proizvodnje broj zavezaka nije prelazio cifru od 10.000, dok kod ćilima proizvedenih tvorničkim putem (Sarajevo) taj se broj penje od 40.000 do 400.000 uzlova na 1 m<sup>2</sup>. U izuzetnim slučajevima, kod ćilima specijalne, najsitnije izrade, on iznosi i do 500.000 uzlova.<br>Do austr. okupacije, ćilimarsku djelatnost u BiH pretstavlja domaći obrt. Čitav proizvodni proces obavljali su sami ukućani, i gotovo isključivo ženski članovi porodice. Ćilimi su ostajali u kući da služe za domaće potrebe, a rjeđe su bili predmet trgovine. Ćilimarstvom u BiH pretežno se bavilo muslimansko stanovništvo. Tkalački stan je, donedavna, bio veoma čest rekvizit kućnog namještaja muslimanskih kuća. Ta okolnost je, prije svega, rezultat društvenog položaja muslimanske žene, koja je, zatvorena u kuću, dobar dio vremena odvajala i na pletenje, vez i tkalačku radinost.<br>Austr. okupacijom, ć. u BiH prelazi, mjestimično, na industrijsku radioničku proizvodnju. Zemaljska vlada odašilje u Beč (1888) nekoliko talentovanijih tkalja sa zadatkom da se upute u rukovanje modernijim, širim stanovima. Te su žene, kasnije, prenosile svoje znanje i na svoje bliže i dalje saradnice. Tako se formirao osnovni kadar stručnih radnika. Nabavkom nekoliko modernijih stanova na kojima se mogla otkati i desetorostruko šira struka nego na primitivnom seoskom razboju, udareni su temelji Zemaljskoj radionici ćilima u Sarajevu. Ona je već 1888 zapošljavala oko 200 stručnih tkalja. Njeni su produkti, uskoro, postali veoma traženi kako na domaćem, tako i na vanjskom tržištu. U sklopu međunarodnih izložaba ćilima, sarajevske tkaonice dobivaju prve nagrade (Međunarodna izložba u Barceloni, 1929; Internacionalna izložba u Parizu, 1937, itd.).<br>Posljednja dva rata, zbog znatnog uništenja domaćeg stočnog fonda, prouzrokovala su izvjesnu stagnaciju ćilimarske proizvodnje u BiH. I tek unazad nekoliko godina ona je ponovno oživjela. Uz Tkaonicu ćilima u Sarajevu koja danas ima preko 400 kvalifikovanih tkalja, zaposlenih u nekoliko tvorničkih pogona (Sarajevo, Ilidža, Bileća, Fojnica, Kreševo), ćilimarska djelatnost nastavila je svoju tradiciju i u nekoliko mjesta u unutrašnjosti BiH (Bosanski Petrovac, Trebinje, Stolac, Prozor, Gornji Vakuf, Foča itd.).<br>LIT.: Naši umjetnički zanati, Sarajevski list, 2. XII. 1896 (iz djela: Bosna i Hercegovina na milenijskoj izložbi u Budim Pešti, 1896). &mdash; Zemaljska radionica čilima u Sarajevu, Sarajevo, Nada, 1897, str. 318. &mdash;<em> Ć. Truhelka,</em> Domaća tekstilna industrija u Bosni i Hercegovini, Školski vjesnik, Sarajevo 1899. &mdash; <em>A. </em><em>Haberlandt</em><em>,</em> Volkskunst der Balkanl&auml;nder, Wien 1919. &mdash; <em>V</em><em>. Tkalčić,</em> Seljačko ćilimarstvo u Jugoslaviji, Zagreb 1929. &mdash; <em>M. S. Filipović,</em> Ćilimi i ćilimarstvo u našim zemljama do sredine XIX veka; GZMBiH, 1957.<tab>S. Ti.<strong><br>Makedonija.</strong> Na osnovama koje su nasleđene još iz davne starine, a pod znatnim tursko-istočnjačkim uticajima, razvilo se u Makedoniji ć. kao zasebna grana nar. umetnosti; u nekim oblastima ono je pretstavljalo i jaku dopunsku privrednu granu. Razvijeno stočarstvo i dovoz kvalitetne vime na trgove u Skopju, Bitoli, Štipu i drugim varošima učinilo je da se oko izvesnih centara razvije ć. sa svojim specifičnostima. Ćilime rade seljanke kad posvršavaju sezonske poslove, najčešće za domaću upotrebu ali i za prodaju. Po varošima, tkalje su se bavile isključivo ovim poslom za račun trgovaca preprodavaca. U većini slučajeva žene same obavljaju i prethodne radnje (pranje i prerada vune, bojenje i snovanje). U najnovije vreme upućivanje u rad, negovanje i odabiranje starih šara ili uvođenje novih i lepših obavlja se preko naročitih ćilimarskih škola i radionica, a makedonski ćilimi su postali značajan predmet izvoza.<br>Prema tehnici tkanja i bojenja kao i prema ornamentalnim motivima makedonski ćilimi imaju originalan izraz i obeležje. Stariji ćilimi su bojeni prirodnim bojama koje su znatno postojanije, dok su noviji bojeni anilinskim bojama. Za okolinu Bitole karakteristični su<em> čupavci,</em> pored ostalih vrsta kojih ima i u drugim krajevima. Naročito se ističu prugasti sa naglašenom crvenom, žutom, crnom i belom bojom. Okolina Galičnika i Debra izrađuje ćilime slične bitolskim ali sa karakterističnom ugasitocrvenom i crnom bojom. U okolini Skopja, Stare Planine i ostaloj Makedoniji čuveni su čiporovački ćilimi,<em> čiparose</em>, koji su jedno vreme potisli i čuvene pirotske ćilime. Bojeni su anilinskim bojama, a izvoženi u Beograd, Solun, Carigrad, Smirnu pa i dalje. Na trgovima u Skopju i Bitoli prodavani su i persiski i anadolski ćilimi mahom uvezeni iz Carigrada i Soluna.<br>LIT.:<em> J. Hadži-Vasiljević,</em> Južna Stara Srbija, Beograd 1909. &mdash;<em> V. Tkalčić, </em>Seljačko ćilimarstvo u Jugoslaviji, Zagreb 29. &mdash;<em> M. M. Savić,</em> Naša industrija i zanati, Sarajevo 1932. &mdash;<em> M. S. Filipović,</em> Ćilimi i ćilimarstvo u našim zemljama do sredine XIX veka, GZMBiH, 1957.<strong><tab></strong>S. Kć.
<strong>ĆIRIĆ, 1. Milorad,</strong> karikaturist i slikar (Vranje, 17. X. 1912&mdash;). Završio Umetničku školu u Beogradu (Lj. Ivanović). U slikarstvu prihvatio impresionistički manir; najčešće slika predeo. Paleta mu je u plavosivoj gami. Kao karikaturist, saradnik je<em> Ježa, Borbe</em> i<em> NIN-a.</em> U karikaturi našao je svoj specifični izraz. Jedan od pionira srp. moderne, poglavito političke karikature. U zbirci<em> Gde je Hitler</em> (1946) najveći broj karikatura radio je Ćirić. Piše i humorističke sastave za pozorišta i film.<tab>Mi. Pr.<br><strong>2. Vera,</strong> slikar (Kraljevo, 24. VIII. 1914 &mdash; Beograd, 26. IX. 1954). Umetničku školu završila u Beogradu. Na prekretnici je između impresionizma i fovizma; od fovista preuzela intenzitet, od impresionista tehniku. Boje su joj zvučne i opore, obrada široka i spontana.<tab>Mi. Pr.
<strong>ĆIRILICA</strong> v.<em> Pismo</em>
<strong>ĆIRKOVIĆ,</strong> <strong>1. Jelena,</strong> slikar i grafičar (Požarevac, 1. VII. 1910&mdash;), autodidakt. Njeno slikarstvo odlikuju originalnost u kompoziciji i melodiozna, meka paleta. Grafički rad utiče na njeno slikarstvo.<tab>Mi. Pr.<br><strong>2. </strong><strong>Vera</strong><strong>,</strong> arhitekt (Pirot, 1. XII. 1911&mdash;). Diplomirala na beogradskom Tehničkom fakultetu 1935. Njen rad se odlikuje jasnom, logičnom i jednostavnom koncepcijom, čistim konstruktivnim sistemom i skladnim proporcijama (Internat Javnog tužioštva u Beogradu, 1949; Kasarna Milicije u Beogradu, 1951; stanbena zgrada na uglu ulice Kneza Miloša i Proleterskih Brigada, 1954 i dr.). &mdash; Pored stroge logike u radu koja u izvesnoj meri obuzdava plastični, prostorni i likovni zamah, ona nikada ne izlazi iz okvira umetničkog komponovanja. &mdash; Učestvovala je, sama ili u saradnji, na mnogobrojnim konkursima i njeni radovi često su nagrađivani ili otkupljivani: zgrada Državnog monopola u Beogradu (1939), Vojni muzej u Beogradu (1949), Gimnazija u Kičevu, Dom kulture u Tetovu (1953), Dom društva<em> Partizan </em>u Kopru (1953).<tab>M. Mra.
<strong>ĆOROVIĆ-LJUBINKOVIĆ, Mirjana</strong> v. <em>Ljubinković-Ćorović, Mirjana</em>
<strong>ĆOŠAK</strong> (tur. <em>k</em><em>&ouml;ş</em><em>k</em> od perz.<em> k&ucirc;šk</em>), istureni dio sprata u vidu doksata (erkera), karakterističan za orijentalne kuće. Po čitavoj dužini ima prozore s drvenim rešetkama &mdash;<em> mušepcima.</em> Turci su ga raširili u krajevima svoje bivše carevine. Poznat u starogrč. i bizant. stambenoj arhitekturi.<br>LIT.:<em> J. Durm,</em> Die Baustile, II, Die Baukunst der Etrusker und R&ouml;mer, Stuttgart 1905, str. 494. &mdash; <em>Đ. Bošković,</em> Osnovi srednjevekovne arhitekture, Beograd 1946.<tab>H. R.
<strong>ĆULINOVIĆ, Juraj (Sclavonus, </strong><strong>Dalmaticus</strong><strong>, </strong><strong>Squarci</strong><strong>oni </strong><strong>Scholaris</strong><strong>, </strong><strong>Squarcioni</strong> <strong>Discipulus,</strong> u stranoj stručnoj literaturi<strong> Gregorio Schiavone</strong> ili <strong>Giorgio</strong> <strong>Schiavone),</strong> slikar (Skradin kod Šibenika, između 1433 i 1436 &mdash; Šibenik, 7. XII. 1505). U Šibeniku je vjerojatno učio u radionici slikara Dujma Vuškovića Splićanina, koji je 1448&mdash;52 slikao poliptih za oltar u šibenskoj katedrali. U Veneciji je 28. III. 1456 sklopio ugovor sa slikarom F. Squarcioneom iz Padove u kome se obavezao, da će tri i po godine kod njega učiti i pomagati mu kod izvođenja naručaba. Ugovor je u dva navrata produživan. U Squarcioneovoj radionici Ć. je prihvatio učiteljev način, koji karakterizira bujnost dekorativnih elemenata, preuzimanje ant. arhitektonskih i plastičnih ukrasa posredstvom majstora quattrocenta te ekspresivnost i dramatičnost u prikazivanju motiva. Ć. slika mirne, gotovo arhaički-statuarne likove tvrde modelacije, u kojima se naziru elementi gotike (možda je tu djelovala lokalna dalmatinska tradicija iz vremena njegova naukovanja u domovini), pust pejzaž u pozadini ili renesansnu arhitekturu s lukovima i bogatim vijencima, koje ukrašuju festoni od voća. Iz njegovih Bogorodica izbija melankolično raspoloženje. Likovi svetaca portreti su suvremenika, dani bez uljepšavanja. &raquo;Butinone... nipošto ne nadmašuje onoga malog bizarnog majstora, koji je fantastičan i zavodljiv, složeni refleks Donatella i Mantegne, a koji se zove Gregorio Schiavone&laquo; (B. Berenson). U izboru palete Ć. slijedi venecijanske slikare druge pol. quattrocenta.<br>U Šibenik se vraća 1459. O njegovu životu u domovini postoje samo arhivski podaci (1463 ženi se Jelenom, kćerkom graditelja šibenske katedrale Jurja Matejevića Dalmatinca; 1471 stječe građansko pravo u Šibeniku), dok se iz vremena njegova življenja u Šibeniku nije sačuvalo vjerojatno nijedno njegovo djelo. God. 1489 sklopio je ugovor s braćom Didomerović, da će naslikati poliptih za šibensku katedralu. Taj se poliptih spominje do 1786. Dva puta je boravio u Padovi (1474 i 1476), gdje je vjerojatno radio neke slike. Kronologija je njegovih malobrojnih autentičnih radova nesigurna; smatra se, međutim, da su oni nastali za vrijeme padovanskih boravaka.<br>DJELA:<em> Poliptih</em> (London, National Gali.):<em> Bogorodica </em><em>s</em> <em>Isusom, sv. Franjo Asiški i sv. Petar mučenik</em> (Pariz, Mus&eacute;e Jacquemart-Andr&eacute;);<em> Bogorodica na prijestolju</em> (Berlin, Kaiser Friedrich-Mus.; srednji dio triptiha);<em> Sv. Franjo Asiški i sv. Antun opat</em> te<em> Sv. Prosdokim i sv. Antun Padovanski</em> (Padova, sakristija katedrale, to su dva krila triptiha, kome se srednji dio nalazi u Berlinu, a slikani su za crkvu S. Francesco u Padovi); više Bogorodica (London, National Gali.; Torino, Pinacoteca; Venecija, Mus. Civ&rsquo;co Correr); portret muškarca (Pariz, Mus&eacute;e Jacquemart-Andr&eacute;). &mdash; Pripisivali su mu freske u crkvi Eremitani u Padovi i freske u Pal. Schifanoia u Ferrari.<br><em>LIT.:</em> <em>A</em><em>. </em><em>Venturi</em><em>, </em>Storia dell&rsquo;arte italiana, VII, 3, Milano 1914.<em> &mdash;</em> <em>P</em><em>. Kolendić, </em>Slikar Juraj Ćulinović u Šibeniku, VjAHD, 1920. &mdash;<em> F. </em><em>Drey</em><em>, </em>Carlo Crivelli und seine Schule, M&uuml;nchen 1927. &mdash; <em>A</em><em>. </em><em>Schneider</em><em>, </em>Juraj Ćulinović Nova Evropa, 1932.<em> &mdash;</em> <em>A. Uvodić, </em>Juraj Ćulinović, dalmatinski slikar XV. st., Split 1933. &mdash; <em>K. Prijatelj,</em> Slikarski lik Jurja Ćulinovića, Mogućnosti, 1954&raquo; 2.<em> <tab></em>D. Kt.<em><br>VIDI PRILOG</em>
<strong>ĆUPRIJA,</strong> grad u Ravaničkom srezu, Srbija; rimski<em> Horretim Margi,</em> važan centar na putu <em>Vimina</em><em>&auml;</em><em>um</em> (Kostolac) &mdash; <em>Naissus</em> (Niš). Rimsko utvrđenje na platou između Ravanice i Morave, no ostaci rimskih zidina i vodovodnih cevi nađeni su i na drugim mestima. Stupci rimskog mosta, na razdaljini od po 14<em> m</em><em>,</em> vidljivi su bili još poslednjih decenija XIX<em> v.</em> Kod kaštela otkriven je miljokaz sa natpisom careva Galijena i Valerijana kao i više rimskih nadgrobnih spomenika i natpisa (neki od njih preneti su u Narodni muzej u Beogradu).<tab>M. Gn.<br>LIT.: <em>F</em><em>. </em><em>Kanitz</em><em>,</em> R&ouml;mische Studien in Serbien, Denkschriften der kaiserlichen Akademie der Wissenschaften, Philologisch-historische Klasse, 1892, str. 69&mdash;70. &mdash; <em>A</em><em>. </em><em>Premerstein</em> i<em> N. Vulić,</em> Antike Denkm&auml;ler in Serbien, Jahreshefte des &ouml;sterreichischen arch&auml;ologischen Instituts, 1900, str. 150&mdash;151. &mdash; <em>N. Vulić,</em> Antički spomenici naše zemlje, Spomenik SA, 1931, LXXI, str. 224 &mdash;225. &mdash; <em>M</em><em>.</em> i<em> D. Garašanin,</em> Arheološka nalazišta u Srbiji, Beograd 1951, str. 196.
<strong>ĆURAK </strong>(<strong>ćurka;</strong> tur. k&uuml;rk <em>kožuh</em>), kratak gornji ogrtač podstavljen i obrubljen krznom.
<strong>ĆURČIĆ, Vejsil,</strong> arheolog i etnograf (Sarajevo, 1868&mdash;29. XI. 1959). Studirao na bečkom univerzitetu prethist. arheologiju i etnografiju. Radio u Zemaljskom muzeju 1891&mdash;1924, i jedan je od najzaslužnijih radnika na popuni i prezentaciji zbirki toga muzeja. Sudjelovao u iskopavanjima i sam ih vodio na više prethist. lokaliteta u BiH (naročito su mu važna otkrića u sojeničkom naselju u Donjoj Dolini), proučavao stećke te najizrazitije primjerke dopremio u muzej, uredio više naučnih izložbi i muzejskih zbirki te napisao velik broj radova iz svoje struke. Glavni interes njegova naučnog rada je prethist. arheologija i etnografija (materijalna kultura), ali ima priloga i iz klasične arheologije. U oblasti arheologije i etnografije teme njegovih objavljenih radova su: rudarstvo i lončarstvo brončanog doba, prethist. nakit, prethist. gradine i utvrde, grobišta Japoda u Ribiću, srednjovj. stećci, lončarstvo u Orubici, narodno drvorezbarstvo, narodni vezovi na Kupresu, starinsko oružje, muslimanska kuća u Sarajevu te izrada čibuka, cigarluka svirala i češljeva. Pisao je i o nar. običajima. Dobar dio prinosa objavio je u GZMBiH.<br>Njegovi radovi ne sadrže dublju analizu oblika i umjetničke vrijednosti, ali daju faktografske podatke izravno s terena a jednim dijelom i iz literature, te pružaju osnovnu građu za daljnji studij narodne umjetnosti u BiH.<br>BIBL.: <em>Gradina na vrelu Rame, prozorskog kotara, </em>GZMBiH, 1900; <em>Starine iz okoline Bos. Petrovca, </em>ibid., 1902; <em>Heraklov čvor na srebrnom nakitu iz Gorice,</em> ibid., 1907; <em>Gradina i grpmile u Sadićima, kotar Vlasenica, </em>ibid., 1908; <em>Prehistorička sojenica iz brončanog doba u Ripču, kraj Bihaća, </em>ibid., 1908;<em> Prehistoričke utvrde oko Sarajeva, </em>ibid., 1908;<em> Arheološke bilješke iz Livanjskog kotara, </em>ibid., 1909;<em> Iz prethistorije Bosne. Mlade kameno (neolitsko) doba, </em>Gajret, 1924;<em> Starinsko oružje, </em>GZMBiH, 1926 i 1943;<em> Pećine u Bosni i Hercegovini, </em>Jugoslavenski list, 1927, 294;<em> Kamene stolice, </em>Napredak, 1933, 3&mdash;4; <em>Drvorezbarstvo u Bosni i Hercegovini, </em>kalendar Napredak, 1934;<em> Kako su naši bogomilski pređi sjekli i prevozili svoje nadgrobne spomenike, </em>Napredak, 1934, 3&mdash;4;<em> Sojenice u Bosni u predhistorijsko doba, </em>Obzor, 1935, 6, 8 i 67;<em> Lov sa sokolom u Bosni i Hercegovini, </em>kalendar Napredak, 1937;<em> Zanimljiva starokršćanska grobnica u Hercegovini, </em>ibid., 1939;<em> Pećine u okolini Sarajeva,</em> Hrvatski planinar, 1940, 8&mdash;9;<em> Iz prošlosti bosanskog novčarstva,</em> Napredak, 1941.<tab>A. Be.
<strong>ĆURLINE,</strong> selo kod Niša, sa ruševinama crkve iz vizantiskog doba, građene od opeke pre XII<em> v.</em> Bazilika ima tri broda sa tri apside, iznutra polukružne, spolja trostrane. Srednji širi brod dele od bočnih po tri četvrtasta stupa. U svaki brod vode po jedna vrata iz uzane priprate koja se proteže ispred njih. Sa sev., zap. i juž. strane crkva je imala trem. Oltar je odeljen od hrama zidanim ikonostasom sa četiri stupa. Sedište za šveštenstvo u centralnoj apsidi i pod u crkvi takođe su od opeke.<br>LIT.: <em>M</em>.<em> Milićević,</em> Kraljevina Srbija, Beograd 1884, str. 22. &mdash;<em> M. Valtrović,</em> Beleške s puta, Starinar, 1888, str. 120&mdash;122. &mdash;<em> G. Millet,</em> L&rsquo;ancien art serbe, Paris 1919, str. 44&mdash;45. &mdash;<em> V. R. Petković,</em> Pregled crkvenih spomenika kroz povesnicu srpskog naroda, Posebna izdanja SAN, 1950, CLVII, str. 333. <em>&mdash; A. Deroko,</em> Monumentalna i dekorativna arhitektura u srednjevekovnoj Srbiji, Beograd 1952, str. 55 i 57.<tab>M. Kin.
<strong>ĆUS, Ferdo,</strong> kipar (Zagreb, 12. IV. 1891 &mdash; Crni Vrh, Srbija, 12. X. 1914). Studirao kiparstvo na Višoj školi za umjetnost i umjetni obrt u Zagrebu (R. Valdec). Tehniku obradbe drva studirao na drvorezbarskoj školi u St. Christina u Val Gardena (Gr&ouml;dner Tal) u Tirolu. Radio pretežno u drvu Madone, biblijske motive i portrete. Mnoga njegova djela su izgubljena, a od nekih su sačuvani samo fotografski snimci<em> (Rob; Borac).</em> Medu njegovim skulpturama najpoznatije su<em> Glava starice</em> od obojenog drva i <em>Glava djeteta</em> (Moderna galerija JA, Zagreb), zaokružena u kompoziciji, rađena meko s finim osjećajem za volumen. Njegova djela izlagana su u Zagrebu na Prvom proljetnom salonu (1916) i na izložbi Pola vijeka hrvatske umjetnosti (1938&mdash;39); nalaze se u Modernoj galeriji JA u Zagrebu, u Muzeju za umjetnost i obrt u Zagrebu, te u privatnom posjedu.<br>LIT.: <em>I. Kršnjavi,</em> Ferdo Ćus, Hrvatska prosvjeta, 1917.<strong><tab></strong>J. Bć.
<br>