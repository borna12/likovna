<strong>GIACOMETTI, 1. Alberto,</strong> francuski kipar, slikar i grafičar švicarskog podrijetla (Stampa, Graub&uuml;nden, 10. X 1901 –). Studirao 1920 na &Eacute;cole des Arts et M&eacute;tiers u Ženevi, 1921–22 u Rimu, a od 1922 u Parizu. Do tridesetih godina slika; njegovi slikarski radovi variraju od reprezentativne figure do neke vrste slikane forme, koja svojom deformacijom predskazuje njegova kasnija kiparska djela. Od 1931 radi nadrealističke &raquo;sculptures - obj&ecirc;ts&laquo; <em>(Palača u 4 sata ujutru),</em> te figuralne prikaze, kod kojih izduženi brončani likovi djeluju kao utvare (<em>Kola,</em> vitka figura na dva visoka točka). Ilustrirao grafikama djelo D. Gascoynea <em>A short history of Surrealism.</em><br /> LIT.:<em> A. H. Barr Jr.,</em> Cubism and Abstract art, New York 1936. – <em>C</em>. <em>Giedion-Welcker,</em> Moderne Plastik, Z&uuml;rich 1937. – <em>A. H. Barr Jr.,</em> Fantastic art, Dada, Surrealism, New York 1947. – <em>A. C. Ritchie,</em> Sculpture of the<em> 20<sup>th </sup></em>century, New York 1952.<strong><tab>&nbsp; </strong>Z. Ša.<strong><br /> 2. Antonio Augusto,</strong> švicarski slikar (Stampa, Graub&uuml;nden, 16. VIII 1877 – Z&uuml;rich, 9. VI 1947). Učio na školi za primijenjenu umjetnost u Z&uuml;richu i kod E. Grasseta na &Eacute;cole nationale des Arts D&eacute;coratifs u Parizu, živio u Firenci i Z&uuml;richu. Pripada grupi umjetnika koji oko 1900 daju švic. slikarstvu novi smjer; na njih utječu G. Segantini i F. Hodler, a djela su im izrazito kolorističkog karaktera. G. je radio kartone za monumentalne kompozicije: freske (u općinskim zgradama u Z&uuml;richu, u crkvi S. Pietro u Colturi, na krematoriju u Davosu i u dvorani burze u Z&uuml;richu), vitraile (katedrala u Z&uuml;richu, Sv. Ivana u Davosu), mozaike (atrij univerziteta i dvorište Zemaljskog muzeja u Z&uuml;richu), te brojne slike. Napisao knjigu uspomena<em> Von </em>S<em>tampa bis Florenz</em> (1942).<br /> <strong>3. Giovanni,</strong> švicarski slikar i grafičar (Stampa, Graub&uuml;nden, 7. III 1868 – Glion, 25. VI 1933). Učio u M&uuml;nchenu i na Acad&eacute;mie Julian u Parizu (A.-W. Bouguereau i T. Robert-Fleury). Na njega isprva utječe poentilizam G. Segantinija, kasnije P. C&eacute;zanne, V. van Gogh i C. Amiet. Postepeno izgrađuje vlastiti način: široke obojene i strogo omeđene plohe, židak namaz, dominantni crveni i smeđi tonovi. Slika figuralne prikaze<em> (Segantini na odru; Amiet u svom pariskom atelieru; Autoportret);</em> pejzaže<em> (Večernje rumenilo; Maloja)</em> i dekoracije<em> (Ljepote alpskih cesta). </em>Bavi se grafikom i ilustrira knjige.<br /> <strong>4. Pietro Paolo</strong> v.<em> Jacometti, Pietro Paolo</em>